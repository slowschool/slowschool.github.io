---
layout: author
title: Author
permalink: author/tege/
feature_image: skoggan
author_avatar: otege
title: Oscar T.
author_name: Oscar T.
---

# Oscar T.

Grundare av Slow School. På bloggen skriver jag mycket om mental styrka och produktivitet. Och jag lägger gärna upp olika utmaningar. 
För tillfället ganska insnöad på att utveckla olika digitala produkter som kan göra Sverige lite långsammare och mentalt starkare. 

**Se mig inte som någon expert**. Andan är nyfiken och experimentell. Har testat och impelmenterat en hel del av det jag tar upp, andra saker är jag sugen på att testa, andra saker är sådant som jag tycker folk borde testa eller bara tänka på. Det här passar nog bäst om du också är åt det nyfikna och experimentella hållet. Och om du är villig att göra en del saker som antagligen ganska få i din närhet är.

För egen del har jag utvecklat rätt många nya vanor som gjort enormt mycket nytta. Och det har skett på ganska kort tid. Så varför gör jag det här? Jag vill sprida idéer som kan inspirera till en annan livsstil, bättre hälsa, mer tid, mindre stress. Saker som kan bidra till större positivitet. Det är det ena. Det andra är att jag vill inspirera till handling.  

Jag har haft Slow School i tankarna under flera år. Från början attraherades jag mest av den långsamma rörelsen (Slow Movement). Efterhand har det kommit att handla minst lika mycket om mentala och psykologiska aspekter. Om inte mer. Antagligen för att vissa saker i mitt liv kändes ganska mörkt och vilset för bara nåt år sen.

Jag började ta mental träning på stort allvar, och även om resultaten lät vänta lite på sig, så resulterade den tilltagande mentala styrkan i framförallt två saker. 

1) **Jag började utveckla Slow School, det blev på riktigt.** Fram till dess hade jag skjutit upp, velat, inte vågat och gått och väntat på att omvärlden skulle ge mig nåt slags godkännande. Typ: "Vi har kollat med alla i Sverige nu och det är ok. Du kan sätta igång."  Högst oklart hur det skulle ha gått till. 

2) **Jag blev mycket bättre på att hantera negativitet från omgivningen.** En enorm befrielse. Under loppet av ett halvår fick jag höra en hel del skit. Tyvärr sammanföll det med när det var som mörkast och mest vilset. För varje negativ kommentar kände jag mig som en båt som tog in mer och mer vatten, nästan på väg att sjunka. 

När den mentala styrkan började komma omvandlade jag istället mycket av det där till bränsle istället. Den gjorde att jag kunde distansera mig från den där negativa, mörka och vilsna skiten. Och i den här resan insåg jag att här finns det problem att ta tag i. Den insikten gjorde att jag började bygga en produkt som handlar om mental träning (**Headcoach**). Och lite senare ledde samma insikt till att jag började bygga en produkt till där mentala aspekter står i centrum (**Open Mind Club**, under utveckling just nu). 

**Jag tror numera enormt mycket på interna faktorer.** Och ska jag säga något generellt så blir det - fokusera i första hand, eller till och med helt och hållet, på det som du själv kan kontrollera. På det som du kan påverka. På vad du mår bra av att göra. Fokusera mindre eller inte alls på saker som är utanför din kontroll. Fokusera mindre på sådant som bara irriterar gällande vad andra gör, eller vad andra inte gör. Gör i så fall något konstruktivt och positivt av det istället.

Det var allt just nu. **För ett långsammare och mentalt starkare Sverige.**

