---
layout: author
title: Author
permalink: author/tege/
feature_image: skoggan
author_avatar: tege
title: Oscar T.
author_name: Oscar T.
---

# Oscar T.

Grundare av Slow School. På bloggen skriver jag just nu mest om mental styrka och produktivitet. Och jag styr gärna upp olika utmaningar. 
För tillfället ganska insnöad på att utveckla olika digitala produkter som kan göra Sverige lite långsammare och mentalt starkare. 

Se mig inte som någon expert. Andan är nyfiken och experimentell. Har testat en hel del av det jag tar upp, andra saker är jag sugen på att testa, andra saker är sådant som jag tycker folk borde testa eller bara tänka på. Det här passar nog bäst om du också är åt det nyfikna och experimentella hållet. Och om du är villig att göra en del saker som antagligen ganska få i din närhet är.

För egen del har jag utvecklat rätt många nya vanor som gjort enormt mycket nytta. Och det har skett på ganska kort tid. Så varför gör jag det här? Jag vill sprida idéer som kan inspirera till en annan livsstil, bättre hälsa, mer tid, mindre stress. Saker som kan bidra till större positivitet. Det är det ena. Det andra är att jag vill inspirera till handling. Där har vi nog det gemensamma temat. 

Jag har haft Slow School i tankarna under flera år. Från början attraherades jag mest av den långsamma rörelsen. Efterhand har det kommit att handla minst lika mycket om mentala och psykologiska aspekter. Om inte mer. Antagligen för att vissa saker i mitt liv kändes ganska mörkt för bara nåt år sen, och för att en del folk runtomkring gjorde sitt (kanske omedvetet) för att sprida mer mörker. Men ur den känslan, som delvis handlade om att jag periodvis började känna mig uppgiven, började jag ställa mig själv vissa frågor. 

En av dessa var - vad kan jag själv göra åt situationen? Försök att göra allt du kan. En situation som för övrigt handlade mycket om att jag inte blev insläppt i den del av arbetsmarknaden jag trodde jag hörde hemma i. Trots många försök. Och jag blev allt mindre och mindre socialt accepterad. 

Jag började ta mental träning på stort allvar, och även om resultaten lät vänta lite på sig, så resulterade den tilltagande mentala styrkan i framförallt två saker. 

1)Jag började utveckla Slow School, det började kännas på riktigt. Något som jag mest tidigare hels tiden skjutit upp. 

2)Jag blev mycket bättre på att hantera negativitet från omgivningen. En enorm befrielse. Under loppet av ett halvår fick jag höra mycket skit. Jag var som en båt som för varje negativ kommentar tog in mer och mer vatten, nästan på väg att sjunka. Den nyvunna mentala styrkan omvandlade mycket av det där till bränsle. Som gjorde att jag kunde distansera mig från den där negativa skiten. Som gjorde att jag började bygga en produkt som handlar om mental träning. Som senare ledde till att jag började bygga en produkt till där mentala aspekter står i centrum. 

Jag tror numera enormt mycket på interna faktorer. Och ska jag säga något generellt till folk i det här landet, fokusera mer på vad du kan kontrollera, på vad du kan påverka, på vad du mår bra av att göra. Fokusera mindre eller inte alls på saker som är utanför din kontroll, fokusera mindre på sådant som bara irriterar gällande vad andra gör, eller vad andra inte gör. Gör något konstruktivt och positivt av det istället.

Det var allt just nu. För ett långsammare och mentalt starkare Sverige.

