---
layout: page
title: Om Slow School
permalink: /about/
feature_image: rock
---

För ett långsammare och mentalt starkare Sverige. Så lyder uppdraget.




## Slow is good


Tid och hälsa är det viktigaste vi har. Hjärnan är vår viktigaste resurs.
Låt oss använda dem så bra vi bara kan.

Slow School kommer handla mycket om att etablera hälsosamma vanor. Om ett mer balanserat förhållande till teknologi. Om att frigöra tid. Om större socialt beteende. Om att utmana sig själv. Om att våga "misslyckas". Om en längtan efter en större gemenskap i samhället.

 
## En guide till ett långsammare liv

Slow School vill fungera som en guide till hur du på olika sätt kan sakta ner olika saker i ditt liv. Och det kan betyda en massa olika saker. 

Den långsamma rörelsen strävar efter att vara en motkraft till det alltmer utbredda problemet med tidsfattigdom.
Kontakt är nyckelordet.
Stress leder till enorma hälsoproblem. "Stanna ekorrhjulet, jag vill hoppa av" är en känsla som vi alla har ibland.
Vad är fel? Vad söker vi efter? Återigen - kontakt är nyckelordet. Det handlar om bättre kontakt med folk - oss själva, våra familjer, vårt samhälle, våra vänner.
Bättre kontakt till maten vi äter. Bättre kontakt med platserna vi bor på och besöker. 


Höghastighetslivet försvagar dessa kontakter. Strävandet efter att ständigt vara upptagen är påtaglig hos många.

Det finns ett beroende och missbruk av snabbhet i samhället. Massor med ögonblick som bara är en tävling mot klockan. En ständig spurt mot en mållinje som aldrig syns.
Och den här kulturen kopplar naturligtvis sitt grepp på allt från vår hälsa, arbete, relationer och miljön. 

Den långsamma filosofin är inte ute efter att göra allt i snigelfart. Det handlar om att försöka göra saker i rätt hastighet. Om att göra saker så bra som möjligt, istället för så snabbt
som möjligt. Om kvalitet över kvantitet i allt från arbete, mat, resor och relationer. Om att spendera vår tid på ett mer medvetet sätt.





## En guide till mental styrka.

Slow School vill bidra till att det kastas mer ljus på allt som har med mental styrka att göra. För mental styrka kan betyda oerhört mycket. Och visst finns det kopplingar mellan mental styrka och utvecklandet av en mer långsam
livsstil.  

En kortfattad definition: Mental styrka betyder bland annat att bättre kunna styra tankar och känslor. Det betyder att bygga upp en så bra relation som möjligt till dig själv. Det betyder att fokusera på det vi kan kontrollera. Om produktivt beteende oavsett omständigheter. Det innebär att regelbundet utmana dig själv utanför din komfortzon. Det innebär att utveckla det mod som krävs för att leva enligt dina egna värderingar. Det innebär att vara tillräckligt modig för att skapa din egen definition av framgång. Och så vidare.





## Exempel på sådant som genomsyrar Slow School:


## 1. "Jag ska göra det till en vana att söka mig utanför min komfortzon."

Sök upp det obekväma och sådant som skrämmer lite. Gör det ofta och se hur din värld växer. Det är en av de stora nycklarna till personlig utveckling.
Håll ett tal när du är nervös. Ta kontakt med främlingar. Fortsätt träna när du är trött. Lär dig något du inte tror du klarar av. För att ta några exempel.
Vad det än är - se det som möjligheter att växa. Du lär dig inte bara mer om dig själv, du får även bättre självförtroende och ett kvitto på att du klarar av sådant som du tidigare trott var omöjligt. Låt inte din fulla potential förbli en hemlighet.

## 2. "Jag ska inte låta notifieringar bestämma över mig." 

Du behöver inte läsa ett email i samma ögonblick som det landat i inboxen. Eller släppa allt du gör just nu bara för att telefonen surrar. Om något är tillräckligt viktigt för dig att göra, då är det också
tillräckligt viktigt att göra utan avbrott. Fokusera helt på vad du gör just nu. Det där andra kan du syssla med när det passar, under bestämda tider och så vidare. När du bestämmer, inte genom att reagera på vad andra gör just nu. Att fokusera på vad du gör är mycket viktigare än att fokusera på vad andra sysslar med.


## 3. "Jag säger nej."

Bli bättre på att säga nej till sånt som inte är hälsosamt.
Ta din hälsa och välmående på stort allvar. Du vet vad man brukar säga - skräp kommer in, skräp kommer ut. Säg nej till så mycket skräp du kan.
Nej till negativitet. Nej till försoffning. Nej till tankar, aktiviteter och energi som inte är bra för dig. Så mycket du bara kan.



## 4. "Jag ska inte titta i telefonen när jag pratar med eller lyssnar på någon."

Alla har väl gjort det någon gång..."Vänta, jag ska bara svara på det här meddelandet." Och det är väl fine, om det nu verkligen är viktigt. Men kanske var du en syndare på riktigt. Du sa inte vänta. Du bara blev tyst
och sögs in i skärmen. Och jag tappade tråden helt. Sluta med det, är du snäll. Andra kommer ha högre tankar om dig. Och du kommer ha högre tankar om dig själv.



## 5. "Mindfulness ska bli en naturlig ingrediens i mitt liv."

Ibland ska jag göra absolut ingenting. Om så bara för 10 minuter varje dag. Det vill säga -
inget email eller sms, inget Internet eller TV, inga samtal, inget ätande eller läsande.
Inget ältande över det förflutna eller planerande för framtiden. Du gör absolut ingenting, förutom att
vara här och nu och leva i ögonblicket.


När mindfulness praktiserats regelbundet  - då kommer du klaga mindre, uppskatta mer, reagera mindre och det blir lättare att fylla ditt liv med det som är viktigast.

## 6. "Jag ska sluta gnälla." 

Dina ord har makt över dig. Att bara gnälla om problem förvärrar lätt. Slösa inte tid på att klaga. 
Lägg istället den energin på att lösa problemet och förbättra din situation. Förr eller senare måste du ändå göra något att saken. Om du inte vill gnälla om det i all evighet. Så varför
slösa med tiden? Gör något nu. Prata inte bara om vad som är fel.

## 7. "Jag ska inte låta det förflutna kontrollera min framtid." 

Misstag är ofta värdefulla. Lär från dem. Glöm dem sedan. Lättare sagt än gjort? Det handlar om ditt perspektiv. När något går fel, förvandla situationen till en möjlighet
att lära dig något som du inte visste. Speciellt om dig själv. Det förflutna är bara träning.
Låt det förflutna informera dig - inte definiera dig.


## 8. "Prata med dig själv som du gör till en nära vän."


Tillåt inte dina tankar att hålla dig tillbaka eller
dra ner dig i skorna. 
Prata med sig själv som du gör till en nära vän eller var din egen coach. Dina tankar har stor påverkan över dina känslor och beteende. Din inre monolog har ofta en tendens att bli en självuppfyllande profetia. Öva på att ersätta destruktiva tankar med positiva och realistiska. Spendera din tid på produktiva samtal. Om hur du ska göra saker och ting bättre. Även om det samtalet bara är med dig själv. 


## 9. "Jag ska inte bry mig om vad andra tycker."

Lyssna gärna på vad folk har att säga, men låt inte andras åsikter stå i vägen för det liv du verkligen vill leva.
Om du verkligen vill starta ett företag - men känner oro för att folk kanske kommer säga att du
är galen, gör det ändå. Gör något som du inte testat på grund av oro för vad andra ska tycka. Gå och gör det bara.
Det är ditt liv. Lev det på ditt sätt.

## 10. "Jag ska fokusera på att bli bättre."

När du utmanas, fokusera på att bli bättre. Bli-bättre mål ökar motivation, ger positiv energi och gör saker och ting mer intressanta. När du fokuserar på att bli bättre, accepterar du lättare misstag som sker längs vägen. Motivationen skadas inte av eventuella bakslag. Tänk på den bästa versionen av dig själv och rör dig mot den.


## 11. "Jag ska utveckla mitt tålamod."

Tålamod är grunden bakom nästan alla goda vanor. Utan tålamod kan du inte spara pengar, utveckla nya färdigheter, gå ner i vikt osv. Tålamod är också en av de svåraste kvaliteter som
finns att odla. Tålamod kan betyda väldigt många saker. I det här fallet - att vänta ut saker. Att inte tappa humöret i bilkön. Att acceptera att långsiktiga mål kallas så av en anledning. 
Att vänta fem minuter innan du svarar på ny information. Att acceptera att hälsosamma vanor inte innebär omedelbar belöning. Tålamod är lika mycket en faktor i långsiktiga mål som i att behålla lugnet i ögonblicket.















 


