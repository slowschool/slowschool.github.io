---
layout: page
comments: true
title:  "5 rätt feta fördelar med Digitala Detox."
categories: slowlife
author_name : Oscar T.
author_url : /author/tege
author_avatar: otege
show_avatar : true
feature_image: feature-van
show_related_posts: false
---


Idag ska vi titta lite på några av de uppsidor som kan finnas med digitala pauser, eller digitala detox om du så vill.
Och en stor anledning till att jag skriver det här är för att jag vill få dig att bli nyfiken och experimentera. Det är en av de stora poängerna med Slow Schools existens.

Det här inlägget är i stort sett en sammanfattning av denna <a href="http://www.fastcompany.com/3049138/most-creative-people/what-really-happens-to-your-brain-and-body-during-a-digital-detox">artikel</a>. Och det låter lite så här:

Neuroforskare observerade 35 personer som var totalt bortkopplade från det digitala, tillsammans, någonstans i den marockanska öknen. Detta är några av sakerna som hände. Och de borde få nästan vem som helst att vilja testa. Eller?

**Bättre hållning, djupare vänskap.**

Efter tre dagars paus från det digitala märktes en klar skillnad i deltagarnas hållning.
De började anpassa sig så att de nu i första hand tittade folk i ögonen, istället för det lite vanligare...att reflexmässigt stirra ner i skärmen.
Detta fick framsidan av deras kroppar att öppnas, det tryckte tillbaka axlarna och nacken hamnade i bättre fas med ryggraden.
Folk fick i allmänhet mer energi och en utstrålning som gjorde det lättare för andra att ta kontakt.
Det blev lättare att föra avslappnade samtal och empati blev ett mer framträdande drag.

**Kommentar:** Det här låter som ljuv musik i mina öron. Ute på gatan, bussen, tåget, kanske till och med på puben eller klubben...hur många gånger stirrar man bara ner i skärmen, utan att riktigt veta varför...istället för att möta någons blick? Och kanske till och med ge denne person ett leende? Och på så sätt öka möjligheterna till att bli bekant med fler folk?

**Google är en samtalsdödare.**

Samtalens innehåll förändrades utan teknologi. Inget Google när en fråga hängde i luften.
Istället konversationer som fortsatte medan de sökte svar. Sånt som inte sällan resulterar i kreativa och roliga gissningslekar. Ni vet såna där tillfällen där nya internskämt lätt uppstår. Med andra ord, vi snackar samtal som verkligen formar band mellan folk.

**Kommentar:** Det här kan jag sakna, samtal som bara får vandra fritt, fantasin som sätts igång av det, vem-har-egentligen-rätt-stunder som kunde pågå ganska länge. Och så saknar jag ibland tiden när man kunde ställa frågor utan att få möta suckar, sura blickar eller 8 av 10 gånger få höra: "Men googla det då!"

**Bättre minne.**

Det blev lättare att komma ihåg obskyra detaljer om varandra. Sådana saker som kanske
bara nämndes i förbifarten. Neuroforskare tror att detta har sin grund i att deltagare blir mer närvarande i sina samtal,
med resultatet att deras hjärnor fick lättare att registrera ny information.
Med alla distraktioner som kommer med teknologi tränas våra hjärnor att inte registrera sådant som inte verkar särskilt
betydelsefullt. Fakta som kan vara väldigt viktig när man lär känna andra människor.

**Kommentar:** Närvaro, fokus, här-och-nu, mindfulness, aktivt lyssnande. Så viktigt! Fråga att ställa sig själv ibland: Har min sociala kompetens ökat eller minskat av allt surfande på mobilen?  De 24-timmarspauser som jag hittills tagit från det digitala har fått mig att verkligen få upp ögonen för hur obehagligt mycket det kan distrahera, så långe du tillåter det vill säga.

**Bättre sömn.**

Deltagarna berättade att de inte behövde sova lika länge under det digitala breaket, men att de ändå kände sig mer utvilade.
Neuroforskarna tror att detta beror på att ljuset från skärmarna trycker tillbaka melatonin i kroppen, vilket gör oss mer 
alerta när vi ska sova. Vilket i sin tur leder till sämre sömnkvalitet.

**Kommentar:** Inget som förvånar särskilt mycket kanske. Men det här är något som jag verkligen vill bli bättre på att undvika...mer somna med en bok i famnen, mindre med en mobil på kudden.

**Nya perspektiv.**

En av de allra mest betydande upptäckterna? Deltagarna tenderade att göra stora förändringar med sina liv när
de varit offline ett tag. En del bestämde sig för att förändra stort i sin karriär eller i relationer, medan andra
bestämde sig för att åter prioritera hälsa och fitness. Frånvaron av ständiga distraktioner skapade mycket utrymme. Det gjorde det i sin 
tur mycket lättare att rikta tankar mot viktigare områden i sina liv. Det fick dem även att tro att förändringar 
var möjliga att genomföra.

**Kommentar:** Det här kan jag känna igen från när jag varit utomlands, eller bara åkt iväg några dagar till ställen där tempot är lägre. Där distans till saker och ting skapas, och man ser allt mycket tydligare.

Det var det hela. Visst blir du lite sugen på att testa, erkänn? 
