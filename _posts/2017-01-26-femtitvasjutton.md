---
layout: page
comments: true
title:  "52/17 - ett recept för monsterproduktivitet?"
categories: produktivitet
author_name : Oscar T.
author_url : /author/tege
author_avatar: otege
show_avatar : true
feature_image: run
show_related_posts: false
square_related: recommend-wolf
---


*Det här inlägget är ett utdrag från kursen: Designa din dag för maximal produktivitet.*

Draugiem Group, ett företag inom socialt nätverkande , undersökte sina anställdas produktivitet. De ville identifiera vilka som var mest produktiva, och framförallt, om det gick att dra några slutsatser om varför det var så.

Resultatet? En grupp (10% av de anställda) var överlägset mest produktiv. Och de visade upp ett närmast identiskt mönster. Regelbundna pauser och intensiva jobbintervaller. Det var inte bara det att pauser togs regelbundet. Det handlade kanske ännu mer om hur dessa spenderades. Fokus låg helt på avslappning och omladdning av batterier.


**Med hjälp av produktivitetsappen DeskTime kom man fram till ett idealt förhållande:**


52 minuters intensivt och fokuserat arbete, sedan vila för att förbereda för nästa sprint. Optimal viloperiod landade på 17 minuter.

Självklart har metoden snappats upp. Det finns företagsgrundare, kreatörer, studenter osv, som anammat principerna fullt ut och som menar att de nu får lika mycket gjort på hälften av tiden de fick tidigare.

Men metoden har kanske inte fått den spridning som åtminstone jag förväntat mig. 

Hursomhelst - diverse forskare och experter har landat i samma rekommendation - intensivt arbete med utspridda pauser ökar din produktivitet.

Som sagt, metoden handlar alltså om arbete i intensiva intervaller. Om fokuserat och dedikerat arbete i 52 minuter. Om att jobba med ett tydligt syfte. Den där idén om att vad du än gör, så gör det fullt ut. Därför, under de 52 minuterna av arbete, är du totalt fokuserad på att få saker gjorda.


**Vilan.**

Under de 17 minuterna av vila (om vi utgår ifrån att den tidsmässiga rekommendationen följs fullt ut), vilar du helt. Du är totalt frånkopplad från jobbet. Du låter dig inte sugas in i den digitala världen. Dock, 17 minuters vila kan verka väldigt mycket, och inte genomförbart alla gånger. Var flexibel med längden, hitta det som passar.

Men det viktigaste: Regelbundna pauser är det bästa sättet att hålla uppe koncentrationsförmågan.

Lova dig själv att ta regelbundna pauser. Prata med din chef och kolleger om det, om du känner dig osäker. Uppmuntra andra att göra likadant. Om 17 minuter känns helt orealistiskt för dig eller chefen, ta 5 eller 10 minuter istället och se vilken effekt det har. Vem vet, resultaten kanske överraskar?.

**Testa och diskutera gärna!**



