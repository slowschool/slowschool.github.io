---
layout: page
comments: true
title:  "Det är ju bara ett misstag"
categories: mentalstyrka 
author_name : Oscar T.
author_url : /author/tege
author_avatar: play
show_avatar : true
feature_image: dezertvan
show_related_posts: false
---


Misstag kan göra ont. Misstag kan kännas pinsamt. Kanske till och med skamligt. 
I skolan får vi tidigt lära oss att förknippa misstag och misslyckanden med i princip enbart negativa saker. 
Det sätter sina spår. Vi inbillar oss lätt att vi måste undvika misstag till nästan varje pris. 
Men vi behöver inte lyssna, för de har fel. Lär om, lär rätt - och lyssna på vad forskningen har att säga. 
Lärande, projekt, drömmar, egna företag, sociala initiativ. Det är främst i de sammanhangen vi rör oss i nu. 

Satsa på att utveckla ett så kallat Growth Mindset, så kommer du upptäcka att skills, talang och till och med intelligens är formbara ting. Då blir det lättare att behandla misstag som vi ofta borde - som tillfällen att lära. Några saker att träna på, saker som jag själv tränar ganska mycket på: Undvik inte misstag. Fly inte från misstag. Peppa dig själv att vara nyfiken på vad som gick fel eller kan göras bättre. Tränar du på att behandla misstag som möjligheter kan faktiskt misslyckanden vändas till en positiv upplevelse som aktiverar 
belöningscenter i hjärnan. 

**Nästa verktyg:** Tekniker och övningar inom mindfulness kan göra dig medveten om dina känslomässiga reaktioner i utmanande situationer, 
så att du kan lära dig att svara istället för att reagera automatiskt. Genom det kan du se fler valmöjligheter i en given situation och 
lära dig i farten. Acceptans av ny information, snarare än motvilja. 

Till sist - skryt gärna om dina största misstag och vad dessa har lärt dig!
