---
layout: page
comments: true
title:  "Tappa inte kontrollen."
categories: mentalstyrka utmaningar
author_name : Oscar T.
author_url : /author/tege
author_avatar: play
show_avatar : true
feature_image: surfa
show_related_posts: false
---

Övning på ingång, en mycket viktig sådan. Att fokusera på saker som vi inte kan kontrollera? Nej, inte alls bra för oss. 
Men det är nog något som vi alla gör i mer eller mindre utsträckning. För några år sedan kom jag fram till att det var något jag 
verkligen behövde jobba med. Mitt lag förlorade? Väldigt mycket mitt fel. Jag kunde ha gjort mer. Företaget jag jobbade för sålde 
inte tillräckligt?Väldigt mycket mitt fel. Jag kunde ha gjort mer. Jag fick inte jobbet? 100% mitt fel. 
Ok, bara en dejt? 100% mitt fel. Folk snackar skit bakom ryggen? Timme efter timme funderandes på varför. 
Timme efter timme funderandes på hur jag minsann ska ändra på folk. 

Det där tog för mycket tid och energi, ledde om något bara till destruktiva saker. Men sen kom den mentala träningen in i 
bilden och förändrade allt det där. Egentligen "bara" genom att ändra mindset. Hur då? 

Vi kan kontrollera vad vi själva lägger in, men inte resultatet. Där har vi det. Alltså, försök tänka så här: Jag kan förbereda mig och 
göra mitt bästa, men det är inte helt upp till mig om jag får jobbet. Jag kan kontrollera hur jag reagerar, men inte om någon snackar skit. Jag kan kontrollera hur jag odlar relationer, men inte vad folk tycker om mig. Jag kan kontrollera hur jag utvecklar något som jag tror kan hjälpa andra, men funkar det inte så har jag lärt mig, inte gjort bort mig. ✌

Jag ska inte påstå att det är lätt, det kräver helt klart disciplin. Men att fundera på hur jag kan bidra, på vad jag kan påverka, 
det frigör så mycket energi, det driver så mycket handling. 

Fundera på det här:
Vad kan jag påverka i en given situation? Vad kan jag inte påverka i en given situation? Skriv gärna ner. 
Fler exempel på vad vi själva kan kontrollera?
