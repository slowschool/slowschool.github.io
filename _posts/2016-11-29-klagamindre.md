---
layout: page
title:  "Klaga-mindre-månad"
categories: utmaningar
comments: true
author_name : Oscar
author_url : /author/tege
author_avatar: otege
show_avatar : true
feature_image: hunnar
show_related_posts: true
square_related: recommend-sunset
---


**Utmaning:** Klaga så lite du kan under en hel månad.


**Förmodat resultat:** Ett gladare, mer positivt liv.

Antar du utmaningen? Jättebra. 

De flesta klagar en gång i minuten under ett vanligt samtal. I alla fall enligt forskning. Att klaga kan kännas bra för stunden. Men som med så mycket annat som kan kännas bra i stunden, som att äta ett kilo bacon till frukost - att klaga är inte bra för dig.


Ju mindre du klagar, desto mer får du gjort. Det vågar jag nästan lova.

För i samma ögonblick som du slutar klaga, så tar du ansvar. Och desto mer ansvar du tar, desto mer kontroll över vad du gör. Det är en väsentlig skillnad på att vilja eller välja att göra något, istället för att bara tänka att du måste. 


Vad vi i första hand vill minimera med den här utmaningen? Klagande och gnällande på saker som är utanför vår kontroll.
Som den missade bussen, den regniga helgen, det skrikande barnet. Den brända potatisen. När täckningen sviker. Han gjorde si, hon gjorde så. Och så vidare.

Det finns inga genvägar. Sluta att klaga. Var observant och notera när det händer. Skriv gärna ner vad du klagar på. När
och varför det händer.
 
Antar du utmaningen har du chansen att se livet från en mer positiv sida.
Och lära dig mer om dig själv, ett klagomål i taget.

Här är några tips som kan göra den här utmaningen något lättare att hantera:



## Definiera vad som är att klaga.

Om du påpekar att det är kallt ute, är det ett klagomål? Nej, det är snarare en observation. 
'Fan vad kallt det är, finns inte en chans att jag kan gå ut, jag avskyr att bo här'. Definitivt ett klagomål, eller hur? 
Ett klagomål kan definieras utifrån hur något får dig att känna. Utgå från din egen definition.

## Håll koll på vad och hur ofta du klagar.

Medvetenhet är ofta startskottet för förändring. Obervera, skriv ner. Hur mycket klagar du första dagen?
Femte? Efter två veckor?


## Distansera dig från folk som gillar att klaga mycket.

Om du måste lyssna, bidra med ett positivt perspektiv istället för att hänga på när klagostormen
är igång. Över tid kommer du bli lämnad ifred av personer som klagar mycket, då du inte ger dem det
stimuli som de söker efter.

## Förvandla klagomål till lösningar.

Sitt inte bara och beundra problemet. Gör någonting åt det.

## Ändra "Jag måste" till "Jag får".

"Jag måste hämta barnen" blir istället "Jag får hämta mina barn". Ändra en klagande röst till en uppskattande och tacksam.

Så kom igen, anta utmaningen!

Kommentera och diskutera gärna under tiden du tar den!

