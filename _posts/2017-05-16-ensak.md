---
layout: page
comments: true
title:  "En sak i taget"
categories: mentalstyrka 
author_name : Oscar T.
author_url : /author/tege
author_avatar: play
show_avatar : true
feature_image: chill
show_related_posts: false
---

Så det finns en japansk term, "ichigyo-zammai", som betyder full koncentration på varje enskild aktivitet. 
Full koncentration under varje ögonblick som aktiviteten utförs. 
Suzuki Roshi skriver så här i sin Zen Mind, Beginner's Mind : "När du bugar, då bör du bara buga, när du sitter, 
då bör du bara sitta, när du äter, då bör du bara äta. När du bara gör en sak i taget, då uttrycker du din sanna natur." 

En vacker och intressant idé, att om vi inte är fullt närvarande i det vi gör för stunden, så kan inte vår sanna natur uttryckas. 
Lättare sagt än gjort? Definitivt. Att bli bättre på att vara här och nu är inget som kommer av sig själv, det måste tränas upp. 
Här är några grejer som kan pusha oss i rätt riktning (vilka kommer från zenhabits.net) :

När du börjar med något, bestäm redan i förväg att du ska göra det med full närvaro. "Bara gå", "Bara läsa den här boken", 
"Bara jobba med den här uppgiften", "Bara umgås med den här personen." Du kanske kommer uppleva stunder av "in-zoomat" medvetande, 
när du är fullt engagerad i ögonblicket. 
Du kommer garanterat uppleva stunder när du tänker på något annat, likaså stunder när något annat fångar din uppmärksamhet. 
Observera när detta sker...och återvänd till det du höll på med. 
Töm dig själv på förutfattade meningar om aktiviteten, var istället nyfiken på vad aktiviteten verkligen är i ögonblicken den utspelar sig. 
Tillåt dig själv att bli överraskad.

Bara skriv. Bara gå. Bara lyssna och ge någon din fulla uppmärksamhet. Det kan få oss att uppskatta mer, respektera mer, vara mer tacksamma. 
Och så vidare. Ichigyo-zammai. 
