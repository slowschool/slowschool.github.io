---
layout: page
title:  "Varför är det så lätt att skjuta upp saker?"
categories: produktivitet
comments: true
author_name : Oscar T
author_url : /author/tege
author_avatar: tege
show_avatar : true
feature_image: feature-van
show_related_posts: true
square_related: recommend-sunset
---

Jag gör det imorgon. Jag är för upptagen just nu. 
Äh, jag gör det sen. 

Morgondagen. En magiskt plats där en stor del av mänsklighetens produktivitet tycks befinna sig.
Medan vi absolut och väldigt gärna vill uppnå långsiktiga mål, så kan det samtidigt vara svårt att genomföra dem på ett effektivt sätt. 

Planer, prioriteringar och förberedelser är alla viktiga.

Men genomförande är det som i slutändan gör hela skillnaden. De som har lärt sig att genomföra och att göra det konsekvent är oftast de mest framgångsrika. De som av olika anledningar inte får saker att hända lika lätt, de lever sällan upp till sin potential.

 **Tre personlighetstyper som lätt skjuter upp saker:**

1. När du gillar kicken av att bli klar i sista minuten.

2. När du undviker att ta tag i saker på grund av osäkerhet och rädsla.

3. När du har svårt att fatta beslut.



Vad händer egentligen när vi skjuter upp saker?


 **Instinkter.**

Först och främst - följ och lär känna instinkterna som söker sig till distraktioner. En vanlig instinkt är att sugas in i den digitala världen. Att kolla sin email, sociala medier, nyheter osv. Det här känner vi igen.

Andra vanliga instinkter är att vilja göra något lättare. Något mer bekvämt. Något roligt. Instinkterna kan besegras om vi är medvetna om att de pågår.

 **Att fasas över tuffa uppgifter.** 

Vår hjärna tenderar ofta att fokusera på det som är svårast med de uppgifter vi gärna skjuter upp. Utan att tänka för mycket på det, så stämplar vi lätt vissa uppgifter som svåra, skrämmande eller väldigt tidskonsumerande.

Om vi är medvetna om att detta pågår, då kan problemen lösas, och svåra uppgifter kan brytas ned i lättare.

 **Rädsla.**

Prokrastinering handlar inte sällan om rädsla. Rädsla för att misslyckas. Rädsla för att lyckas. Självtvivel. Men vi är ofta inte medvetna om att rädslan finns där - vi agerar bara på den. När vi är medvetna om rädslorna, kan de lättare besegras. 

Granska dina rädslor, och vad som egentligen ligger bakom. Chansen är stor att du kommer se att rädslorna blåsts upp till orimliga proportioner. Det värsta som kan hända om vi “misslyckas” är ofta inte så illa när vi verkligen tänker efter.

 **Brist på motivation.**

Ofta glöms motivationen bort när vi ska göra något som känns svårt. Varför låter vi oss själva genomlida det här? Det är mycket enklare att skjuta upp och göra annat istället. Men när vi påminner oss själva om vår motivation, blir det lättare att fokusera. Var medveten om att motivationen lätt kan glömmas bort när det du jobbar med känns obekvämt.


Du kan lära dig mer om prokrastinering och mycket annat i kursen _Designa din dag för maximal produktivitet._
