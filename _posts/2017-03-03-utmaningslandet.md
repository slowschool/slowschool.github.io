---
layout: page
comments: true
title:  "Utmaningslandet."
categories: mentalstyrka
author_name : Oscar T.
author_url : /author/tege
author_avatar: otege
show_avatar :
 true
feature_image: fiiire
show_related_posts: false
---

Alice i Utmaningslandet.

Den här texten är en för mig väldigt viktig del av Open Mind Club och är till ganska stora delar självbiografisk. Den vill inspirera 
och visa vad som kan hända när man på ett medvetet sätt regelbundet söker sig utanför sin komfortzon. Mycket bottnar nog i att jag vill 
att Sverige ska bli ett land som blir oerhört mycket bättre på att uppmuntra följandet av egna drömmar.

"Låt oss tala lite om Alice, som inte backar från det obekväma. Snarare tvärtom.
En dag fick hon ett brev från sin kära, alltid äventyrliga, aldrig tråkiga, farmor:

*Kära Alice,*

Jag har några saker som jag verkligen vill att du ska ta med dig, eller tänka på. Jag vet att jag tjatat om det här tidigare, men  
lyssna på din farmor lite extra noga idag.

Bli aldrig för bekväm. Håll inte dig själv tillbaka. Tillåt inte andra att hålla dig tillbaka. Du måste utmana dig själv om du vill 
fortsätta lära, växa och
testa nya saker.
Stanna inte kvar på perrongen och tänk på alla potentiella hinder. Bestäm dig för att kliva utanför din komfortzon. Och gör det ofta.

Jag lovar dig, du kommer uppleva
många fantastiska saker, som du annars inte skulle göra.

*“Live in prime time rather than watching in prime time.”*

Det där citatet såg jag på en strandbar i Piteå. Det blev lite av ett mantra.

För livet är så mycket mer spännande om du hela tiden lär dig, växer och skapar kontakt. Försök att sätta din egen prägel på saker och 
ting.

För den som har fastnat innanför sin komfortzon, för den försvinner ju allt det. Och blir vandrandes på samma stig som så många andra.

Jag har varit en sådan person, ganska så länge faktiskt.

Men en dag fick jag nog. En dag ville jag inte längre bara vara följare. Jag ville bli en ledare. Åtminstone av mitt eget liv, till att 
börja med. Men jag ville även sätta exempel och få med mig andra åt samma håll.

Och jag började röra mig framåt.

Fler och fler möjligheter började uppenbara sig. En del berättade till och med att de hade börjat se upp till mig.

Du förstår Alice, dina drömmar tillverkas i okänd terräng.

Det okända kan vara en magisk plats där drömmar blir sanna. Din komfortzon är en förutsägbar plats, inte nödvändigtvis tråkig,
men en plats där drömmar kan glömmas bort och där du lätt står stilla.

Det är ganska enkelt när du tänker efter. Stanna i det bekväma för mycket och du riskerar att fastna.

Vi får veta så mycket om oss själva när vi tar risker. Vi får en tydligare bild av vad vi klarar av.
Vi upptäcker vad vi går igång på,
och börjar se delar av oss själva som vi kanske inte visste fanns. När du kommer i kontakt med andra sidor hos dig själv, då öppnar du 
upp dig för förändring, tillväxt, framsteg, kärlek och förståelse.

Följ inte alltid de stigar som redan är upplysta, ta fram macheten ibland och slå dig framåt i okänd terräng.

Allt du behöver göra är att börja hacka din egen väg framåt.

Helt plötsligt har du kanske kommit till en punkt där du plötsligt gör saker som du bara drömt om tidigare, om ens det.

Och tänk på en sak. Du behöver inte någon annans tillåtelse för att sätta igång. Bara din egen.

Ibland kommer det kanske storma lite, och alla kommer inte gilla hur du förändras. Ibland kommer det självklart kännas jobbigt och 
tufft att göra sånt som är skrämmande.

Men du måste verkligen inte vara bra på det du gör, det viktigaste är att du gör det. Och är du inte bra första gången, så fortsätt 
bara. Ge inte upp, om det är något som du verkligen vill bli bra på. Och är det inte din grej, skratta bara åt dig själv, 
sen vänder du blad.

Försök vara förberedd på att kanske göra bort dig lite då och då. Men låt dig inte
avskräckas av det. Och glöm aldrig att det är svårt eller till och med omöjligt att ändra på folk, platser, eller saker.

Fokusera i första hand på att ändra på dig själv. Med vänlig hälsning,
Din Farmor



## DEL 2 - I UTMANINGARNAS LAND. UT I DET OBEKVÄMA.


Alice kände hur det rann några tårar längs kinden. Även om farmor var lite flummig emellanåt, och kanske inte så konkret hela tiden, 
så gick budskapet verkligen fram. Hon började med ganska små steg,

Började gå på olika pass på gymmet. Testade en del nya som hon inte vågat testa tidigare. Poweryoga, Toughest och spinning. Ibland gick 
det sådär, men då skrattade hon mest åt sig själv. Testade även en del nya övningar på gymmet, pushade sig själv att göra fler 
repetitioner. Och träningen blev snabbt mycket roligare.

Hon testade en vegetarisk restaurang hon bara gått förbi tidigare. Blev inspirerad, åt bara vegetariskt i en hel vecka. Ville veta hur 
det kändes.

Hon började hälsa på folk hon lärt sig att känna igen. Kontaktade några gamla vänner hon tänkt på ibland, men bara betraktat på avstånd 
på Facebook de senaste åren. Resultatet blev blandat, men det kändes helt ok.

Testade meditation varje morgon i en månad, och mådde fantastiskt bra.

Gick själv på bio, åkte själv över till Köpenhamn.

Hon besökte olika events och bestämde sig för att varje gång börja prata med minst tre personer. Det kändes lite obehagligt men hon 
bestämde sig för att göra det, för görandets skull. Ville veta hur det skulle kännas. Första gången gick ok, hon lärde sig mycket. 
Andra gången gick mycket bättre, för hon agerade med ett helt annat självförtroende. Knöt nya värdefulla kontakter och kanske blir det 
till och med nya vänner av det.

Hon ville göra mer för andra. Började jobba som volontär några timmar varje helg i en månad. Det kommer hon garanterat att fortsätta med.

Hon började ta med sina vänner på olika äventyr. Ibland lät de tärningen bestämma var de skulle åka, vad de skulle äta, vad de skulle ha 
på sig. Så kul har hon inte haft sedan ungdomen.

Drömde om att starta egna projekt och kanske till och med bygga egna produkter. Tog lektioner och kurser inom webbutveckling, ett 
område hon alltid sett som omöjligt att behärska , eftersom hon ofta fick höra hur oteknisk hon var under uppväxten. Och länge trodde 
hon också på det. Helt felaktigt skulle det visa sig.

Hon var konsekvent, gjorde framsteg, blev frustrerad ibland. Men körde vidare. Efter några månader hade hon byggt en egen hemsida. 
Efter ett år en egen app.

Det blev ett företag av det hela som hon nu driver vid sidan av vanliga jobbet. Kanske blir det heltid med företaget snart.
Allt för att hon slutade lyssna på något från det förflutna. Alice känner nu en jättehunger efter att lära sig nya saker. 
Funderar på manuskurs eller spelutveckling härnäst.

Hon kontaktade framstående personer inom nämnda branscher. Fick massor av tips. Gick på tangokurs, det var inte riktigt grejen, men hon 
skrattade åt sig själv och kände stolthet över att hon vågade sig dit.

Hon började säga nej till folk som mest gav henne negativ energi. Det ledde till viss kyla och snack bakom ryggen. Men efter ett tag 
hörde hon inte deras röster - och hon kände sig fri. Hon började med mountainbike. Cyklade Skåne runt, fick nya vänner på köpet. 
Nästa tur går till Wien eller Jukkasjärvi.

Det blev som en snöbollseffekt. Små förändringar inledningsvis utvecklades till ett begär att växa mer och mer.

Hon tänkte inte lika länge på vad hon ville göra, det blev mer att hon gjorde vad hon tänkte på.

En dag märke Alice plötsligt vilken enorm förändring som hon genomgått.
Till en början kunde vissa utmaningar framstå som väldigt tuffa eller till och med omöjliga.

Men när hon tog sig igenom dem och lärde sig hantera det hon var tvungen att hantera, insåg hon vilken kraft hon verkligen besitter,
bara genom att acceptera det obekväma.

Alice tänker inte längre att något plötsligt bara kommer dyka upp en dag som leder till säkra framgångar.

Alice har lärt sig fokusera på det som verkligen fungerar,
att lita på interna faktorer, det vill säga sig själv.

*När det handlar om den personliga tillväxten och utvecklingen är hon fullt ansvarig.*

Visst, en del har bättre förutsättningar, en bättre utgångshand, än andra. Men det mest avgörande är att agera och att göra det 
konsekvent. Och att ha tålamod, även när resultaten inte är så snabba som du hoppats. Eller de önskade.

Men en av de absolut skönaste sakerna...när en dag som åtminstone delvis spenderats utanför komfortzonen närmar sig slutet, känner hon 
varken  ånger eller ilska.

*Istället ligger Alice och tänker på hur hon ska erövra nästa dag.*

