---
layout: page
comments: true
title:  "Vanorna har makt. Skaffa makt över vanorna."
categories: mentalstyrka utmaningar
author_name : Oscar T.
author_url : /author/tege
author_avatar: play
show_avatar : true
feature_image: surfa
show_related_posts: false
---

Om du vill börja bygga vanor som exempelvis leder till bättre hälsa, större välmående, mindre stress, mer tid för viktiga saker,
mindre upptagenhet, större mod. Vad det än må vara - börja enkelt. Börja med små, små steg. Kan inte nog poängtera detta. 

Det är så lätt att sätta ribban så högt, eller mållinjen så pass nära - att det snarare avskräcker. 
Och var ärlig mot dig själv...den här vanan jag försöker utveckla, gör jag det för att det är viktigt för mig? Eller för att svara på 
andras förväntningar? För att imponera på andra? Var konsekvent, ha tålamod. Hur enkelt? Vill du utforska Mindfulness? 
Fokusera på din andning 5 minuter om dagen i en vecka. Yoga? Ett pass i veckan i en månad. 

För upptagen? Säg nej till något minst en gång i veckan. Vill du stressa mindre på morgonen? Gå upp 15 minuter tidigare varje morgon 
i en vecka. Vill du att ditt nätverk ska växa? Kontakta minst en ny person i veckan. Lära dig något nytt som kanske skrämmer lite? 
Läs 15 minuter varje dag om denna grej i en månad. Och så vidare. 

Ett tips: Välj en ny vana som du skulle vilja utveckla. Fråga dig själv - hur kan jag göra det så enkelt att jag inte kan säga nej?
Och här kan vi eller du egentligen stanna. Den här metodiken kan göra underverk, jag lovar.


**Men låt oss utforska vidare. Nästa fråga: hur kan vi lättare bygga positiva vanor som varar?** 


Det som driver beteenden och byggandet av bättre vanor är ofta din identitet. Koppla dina vanor och beteenden till din identitet. 
Ofta försöker vi uppnå resultat och prestationer utan att först förstå vilka vi måste vara. Och hur vi måste vara.

Att skruva på din identitet och på den du kanske intalar dig själv att du är just nu - det är inte alls så svårt och komplicerat som 
det kanske låter. Tvärtom. 

**1. Bestäm vilken typ av person du måste vara.**
**2. Bevisa vem du är med små vinster.**

Återigen, kan inte nog poängtera hur viktigt det är med små steg. Några exempel kanske? 

**Vill du gå ner i vikt?**

Identitet: Bli den typ av person som rör på sig varje dag. 
Liten seger: Gå 10 minuter innan frukost, gå 10 minuter på lunchen. Imorgon 15 minuter. Nästa dag 20 minuter. 
Testa ett nytt pass på gymmet. Och så vidare.

**Vill du lära dig nya saker som kommer kräva en hel del?** 

Identitet: Bli en person som är nyfiken och aldrig vill sluta lära sig.
Liten vinst: Eget exempel, jag ville lära mig att webbutveckla och bygga egna produkter. Tänkte direkt på slutresultatet, 
målet blev gigantiskt. Tänkte sedan om. En halv sida här, en form där, en timme JavaScript där. Den till synes lilla förändringen 
förändrade allt.

**Vill du ge tillbaka mer till samhället?**

Identitet: Bli en person som konsekvent hjälper andra.
Liten vinst: Stötta någons projekt idag. För samman två personer imorgon. Ställ upp som volontär en timme i helgen.

**Vill du ha mer tid till dig själv?**

Identitet: Bli en person som högt prioriterar din tid och ditt eget välmående.
Liten vinst: Gå upp 15 minuter tidigare än du måste. Fokusera på din andning 5 minuter varje dag i en vecka. Inga jobbmail efter kl 17 i en vecka. 
Bli den typ av person som du behöver vara för att uppnå det du vill. Bygg vanan först, resultaten kan komma sen.

Vi stannar där för idag tror jag! Kommentarer?
