---
layout: page
comments: true
title:  "Tar du rast eller?"
categories: produktivitet
author_name : Oscar T.
author_url : /author/tege
author_avatar: otege
show_avatar : true
feature_image: element
show_related_posts: false
---

Det här inlägget är inte bara en påminnelse om hur viktigt det är med raster. Det är även ett smakprov från min 
kurs - **["Designa din dag för maximal produktivitet".](https://www.openlearning.com/courses/designa-din-dag-fr-maximal-produktivitet)**


### Fördelarna med att ta regelbundna raster är många och väldokumenterade.


Låt oss börja med en del rätt uppenbara grejer.
1. Raster ger oss välbehövd tid för att vila ögonen. 
2. När vi rör på oss ökar syre - och blodflödet till hjärnan.
3. Raster kan hjälpa oss att betrakta jobbrelaterade utmaningar på ett bättre och mer kreativt sätt. Och så vidare.

Problemet är att vi ofta glömmer bort att ta dem. Eller kanske vågar ta dem?

**Observera:** Toalettbesök, hämta en kaffe eller surf på internet räknas inte som rast i det här sammanhanget - då dessa aktiviteter knappast ger oss tillräckligt utrymme och tid för att återställa energinivåer, koncentration och produktivitet.

Hur konstigt det än må låta, att komma ihåg att ta regelbundna pauser under arbetsdagen kräver inte sällan disciplin och kanske till och med en del planering. En anledning till att många pushar sig själv till eller förbi gränsen för utmattning är att det kan vara svårt att komma på något tillräckligt intressant att göra under rasterna. Så istället slutar det lätt med 4-5 timmars arbete i utan paus, eller kanske ännu mer, tills kroppen kommer med en brutal påminnelse.


**Studie efter studie, expert efter expert.**

Alla tycks vara överens: Att ta regelbundna, korta pauser för att slappna av och ladda om är inte bara bra för hälsan - det höjer även 
prestation och produktivitet.

Att göra samma sak för länge leder till kognitiv uttråkning, vilket hindrar din förmåga att lyckas med vad du gör.

Vår kropp är inte designad för att sitta still i 8-timmars-intervaller. Därför är det ingen överraskning att forskning kommit fram till att heldagssittande är något att undvika...om du vill maximera din produktivitet.

Vår hjärna är varken konstruerad för och saknar förmåga att fokusera i 8 timmars-intervaller.

Regelbundna pauser är det bästa sättet att hålla uppe koncentrationsförmågan.


Koncentrationsförmågan är som en muskel. Den behöver vila för att fungera fullt ut, klarar inte för mycket belastning.

Annars blir den till slut utbränd och behöver sedan längre tid för att återhämta sig till den tidigare nivån.

### Forskning vs verklighet?

Samtidigt visar andra studier att både chefer och anställda har svårt att ta till sig budskapet.

Det tycks ofta finnas en rädsla för att stämplas som lat om det tas för många pauser. Förändringen måste sannolikt bäddas in i vår kultur(arbetsplatser, samhället). Pauser måste börja uppmuntras .

Det är bara att fråga psyskologer, managementprofessorer och en mängd andra experter. Pauser är inte att betrakta som lathet. Att ta regelbundna pauser är faktiskt grundläggande om du vill maximera din produktivitet. Det är helt enkelt så våra hjärnor fungerar.

Givetvis finns det arbetsplatser där det inte är möjligt att ta pauser särskilt regelbundet, och där det här resonemangets applicerbarhet är begränsat.

Men det är svårt att blunda för de studier som kommit fram till att över hälften av kontorsanställda känner att de inte kan lämna sitt skrivbord för att ta en paus, medan 20% var rädda för att pauser skulle få skulden för eventuella misslyckanden. 

*Det ska sägas att just de här studierna genomförts på amerikansk mark. Men problemen finns naturligtivs i allra högsta grad även här.

**Mer om raster:**
<a href="http://www.lifehack.org/articles/productivity/21-counter-intuitive-break-ideas-to-boost-your-productivity-at-work.html">21 förslag att göra på rasten.</a>

<a href="http://www.inc.com/oscar-raymundo/why-arianna-huffington-wants-you-to-go-take-a-break.html">Huffington vill att du tar rast.</a>



**Känner du igen dig? Hur ofta tar du paus under en arbetsdag? Hur är attityden på din arbetsplats?** 
