---
layout: page
comments: true
title:  "Staycation - semester på hemmaplan"
categories: slowlife utmaningar
author_name : Dino Sloth
author_url : /author/sloth
author_avatar: slotha
show_avatar : true
feature_image: lake
show_related_posts: false
---



Staycation har sitt ursprung i vacation, det vill säga semester. Dock med en väsentlig skillnad - du stannar på hemmaplan.
Eller du åker åtminstone inte långt. 

Behandla det lokala eller regionala 
lite som tillfälliga besökare och turister gör. 

Syftet med Staycations, i dess mest avskalade form: Stanna upp, lev i nuet. Skapa tid för en djupare kontakt med din omgivning. 
Håll dig borta från jobb och internet.
 
**Så här kan det se ut:**
Planera in aktviteter. Sådant som du aldrig har provat, eller sådant som du inte har gjort på flera
år. 

Lägg gärna till lite regler. Dels för att experimentera och dels för att avvika från det bekväma och normala. 

**Exempel kan vara:**
Ingen bil. Sätt en gräns för hur mycket pengar som får spenderas. Förbjud vissa samtalsämnen, exempelvis jobb. Låt tärningen avgöra
vad ni ska besöka, vad ni ska äta osv.


När besökare utifrån kommer för att utforska din ort eller region, vad gör de? Vad besöker de? Gör dessa saker och besök dessa platser!
En staycation är ett bra sätt att stärka kontakten med din ort/region och upptäcka nya saker. 
Sakta ner. Öppna ögonen för det som du ofta bara passerar. Det som du knappt lägger märke till. 

## "Staycations" i vardagen.

I det vardagliga handlar mycket om att ta sig från punkt A till punkt B. Med så få störningar som möjligt. Det är effektivt. Det är produktivt.
Det handlar om att spara tid. Men vi blir nästan blinda för guldkorn och intressanta saker som finns mitt framför ögonen på oss.

Varför inte cykla eller gå den sträcka, eller del av, som du brukar pendla? 
Öka upplösningen av ditt liv. Det finns säkert vacker natur,
fina byggnader, kaféer, restauranger osv som du ofta passerar. Dags att upptäcka dessa nu? 
