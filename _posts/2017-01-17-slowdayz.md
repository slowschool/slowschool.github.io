---
layout: page
comments: true
title:  "Långsamma onsdagar."
categories: slowlife
author_name : Mindful Slowfoot
author_url : /author/sloth
author_avatar: slothy
show_avatar : true
feature_image: chill
show_related_posts: false
square_related: recommend-wolf
---

Först ska Mindful fundera lite: 


Det är ofta alldeles för mycket snack om att planera och bygga för framtiden. Alldeles för lite snack om att bygga för nuet. Det vill säga, hur vi
får ut så mycket som möjligt från ögonblicket. För mycket fokus på framtiden leder lätt till stress och negativa tankar.
 
Mindful ser ett tydligt beroende av snabbhet, en strävan efter att klämma in så mycket som möjligt. Massor med ögonblick som bara känns som en tävling
mot klockan, eller rusning mot en mållinje som aldrig tycks passeras. Det är inte hållbart. För relationer, arbete, hälsa eller samhället i stort. 

Hey...ta det lite lugnt ibland.  


Ni kanske tror att Mindful bara slappar i träd? Nejnej, livet på den lite mer långsamma sidan handlar om så mycket mer än så.
Så här på vintern brukar jag köra något som jag kallar för långsamma onsdagar. Det är helt enkelt en dag där jag är lite extra medveten om att
sänka hastigheten.
Varför onsdagar? Mitt i veckan, skapar energi, mörkt ute. Ungefär så...
Det här innebär inte att jag inte jobbar, om nu någon trodde det. Bara att jag lägger upp dagen lite annorlunda.


## Så här kan det se ut, det brukar variera lite:

Börjar dagen med någon form av morgonrutin, den inkluderar alltid meditation i någon form
och utsträckning.

Mindful tar regelbundna pauser, ungefär en gång i timmen. 

Mindful tar en tupplur på eftermiddagen, ungefär 15-20 minuter. 

Inget icke-jobbrelaterat surfande på hela dagen. Ok, tar en snabbkoll 5-10 minuter under lunchen, inte mer. Det stirras på tok för mycket i skärmar dessa dagar. 

Mindful säger nej till olika förfrågningar. 

Mindful jobbar inte efter kl 18, meddelar berörda om detta. 

Kör alltid yogapass på kvällen.

Mindfulness genom hela dagen. Återkommer till det. 


Mindful mår alltid bättre under långsamma dagar. Jag har mer energi och bättre fokus. Och det är ofta väldigt produktiva dagar.

## Morgonrutin.

Tillbaks till det här med morgonrutiner. Testa gärna Lyckofördelen om du inte redan har gjort det. 
En annan aktivitet jag ofta återkommer till är "10 minutes of doing nothing".


Det handlar alltså om 10 minuter där Mindful gör absolut ingenting. Ingenting. 

10 minuter utan distraktioner. Inget funderande över det förflutna.
Inget planerande för framtiden. 

Fråga dig själv, när gjorde du senast ingenting, totalt ostörd?
Och då menar jag absolut ingenting. Inget email, sms, Internet, mat, prat, läsande, TV. Nada. Ingenting. 


## Lite kort om Mindfuls vurm för meditation och mindfulness:

Meditation hjälper dig att upptäcka när du blvit distraherad, vilket i sin
tur hjälper dig att återvända till det du höll på med. Eller borde hålla på med. 

Syftet med mindfulness är inte att aldrig bli distraherad, för det kommer alltid att hända. Syftet är snarare att erkänna att du distraherats och att återvända
till uppgiften. Det vill säga att bli bättre på att filtrera bort irrelevanta tankar och information. 

Om man kan vara glad och lycklig i nuet, vilket meditation tränar dig att vara - då kan man alltid vara det. 
Istället för att bara fokusera på olika mål som ligger någonstans i framtiden.

Arbeta mer. Arbeta hårdare. Så ser det ut för de flesta, när det handlar om att uppnå saker. Att hela tiden pressa sig själv att arbeta mer är inte bara ineffektivt, det står även i vägen för fokus, kreativitet och klarhet. Därför är det så viktigt att praktisera mindfulness. Det kan få dig att klaga mindre, uppskatta mer, reagera mindre och gör det lättare att fylla ditt liv med det som är viktigast. Mest av allt, du lär dig att vara närvarande och att leva i nuet.



## Mindfulness genom hela dagen. Vad menar jag då?



**1. Mindfulness när jag går.**

När jag går, försöker jag aktivt se till så att jag inte bara låter tankarna vandra fram och tillbaka. Jag försöker vara så uppmärksam jag kan, på alla saker runt
omkring. På min egen kropp, på människor och platser som jag passerar. 

**2. Mindfulness när jag äter.**

Hur ofta är du mer eller mindre distraherad när du äter? Kanske kollar du din email, Instagram eller Twitter. 
Eller vad det nu kan vara.
Istället för det: när du äter, då äter du. Ingen telefon, tv eller tidning. Pröva att äta ensam. All uppmärksamhet riktar du på vad du äter, 
hur den smakar,luktar och känns.


**3. Mindfulness när jag pratar och lyssnar.**

Mindfulness har gjort Mindful till en bättre lyssnare. Istället för att tänka på vad du ska berätta, din replik, ditt svar - träna på att lyssna fullt ut. 
Jag märker hur mycket bättre jag har blivit på att se andras perspektiv, och att mina egna svar är mer eftertänksamma. 

Vet ni vad Mindful tycker om det här med att lyssna? Jag tycker det är en av de mest värdefulla gåvorna som vi kan ge till andra. 
Bjud på den generöst. Även till folk som har helt andra perspektiv och åsikter än vad du har.


**4. Mindfulness när jag duschar.**

Vi missar lätt de små positiva ögonblicken och upplevelserna, när hjärnan hela tiden är upptagen och distraherad. 
Istället för att gå igenom dagens alla måsten, vara arg över något som hände i det förflutna, pausa och känn hur duschen känns. Lägg märke till det
varma vattnet och känn tacksamhet över vilken fantastisk grej det är med rent vatten. 

**Några ord om tupplurar på eftermiddagen.**

Vetenskapen är på din sida. Om nu någon skulle klaga. 
En mängd forskning pekar i samma riktning. En power-nap på 20 minuter
ge en riktigt fin kick till din produktivitet. 


**Och lite om det här med raster.**

Samma sak där - du har forskningen på din sida. Och en annan grej med det, ut i friska luften. Så lite som fem minuter utomhus
kan hålla humör och koncentrationsförmåga uppe.


För ett långsammare Sverige. Namaste. Peace out.
