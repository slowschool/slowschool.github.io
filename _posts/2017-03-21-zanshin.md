---
layout: page
comments: true
title:  "Zanshin."
categories: mentalstyrka slowlife
author_name : Oscar T.
author_url : /author/tege
author_avatar: otege
show_avatar : true
feature_image: forest
show_related_posts: false
---

**Hur du siktar betyder allt.**


Stora mästare inom bågskytte brukar predika att allting handlar om att sikta. Var du placerar dina fötter, hur du håller i bågen och hur 
din andning är när du släpper iväg pilen. Och slutresultatet blir därefter.

Välkommen till Zanshin - den fullständiga medvetenheten om kropp och psyke i förhållande till ett mål.
Zanshin är ett vanligt begrepp inom japansk kampsport och beskriver ett tillstånd som präglas av avslappnad fokusering. Rakt översatt 
betyder Zanshin *"the mind with no remainder"*. Med andra ord, fullständig fokusering på handling och det du gör just nu. En konstant medvetenhet om kropp,
psyke och din omgivning utan att stressa upp dig själv.
I praktiken har Zanshin en ännu djupare mening. Den om att leva ditt liv med tydliga avsikter, att agera med syfte, istället för att tanklöst
falla offer för vad som kommer i din väg.


Det finns ett berömt japanskt ordspråk som säger, **"Efter att slaget är vunnet, spänn fast din hjälm."**
Alltså, slaget är inte över när du vinner. Slaget, eller kampen, är över när du blir lat, när du förlorar din hängivenhet och när du 
slutar vara uppmärksam.
Så, Zanshin omfattar även att agera fokuserat oavsett om målet redan är uppnått. 

Vi kan föra över den här filosofin till många av livets områden.

**Skriva:** Kampen är inte över när du publicerat en bok. Den är över när du anser dig själv vara en färdig produkt, när du förlorar uppmärksamheten som 
behövs för att hela tiden förbättra ditt hantverk.
**Fitness:** Kampen är inte över när du slår ett nytt personligt rekord. Den är över när du tappar koncentration, när du hoppar över träningspass eller
tappar perspektiv och tränar fel eller för mycket.
**Entreprenörskap:**Kampen är inte över när du lyckas med en stor försäljning. Den är över när du blir kaxig och bekväm.

Framgång eller misslyckanden är inte förbättringens fiende. Det är uttråkning, brist på koncentration och utmattning. Förbättringens fiende är brist på
hängivenhet till processen - för processen betyder allting.

**Vi lever i en värld där många är närmast besatta av kortsiktiga resultat.** Vi tenderar ofta att lägga mycket av tyngdkraften på huruvida pilen träffar målet. 
Om vi istället lägger samma fokus och intensitet på processen - var vi placerar våra fötter, hur vi håller i bågen, hur 
din andning är när du släpper iväg pilen - då blir träffen bara en sidoeffekt.

Poängen är att inte oroa sig för om du kommer träffa målet. Poängen är att omfamna varje steg av processen, även de tråkiga och obekväma. 


**Det är inte målet som spelar roll.** Det är inte mållinjen som som spelar roll. Det som spelar roll är hur vi närmar oss målet.
Det som spelar roll är processen. Allting handlar om att sikta.
