---
layout: page
comments: true
title:  "Ska du med och skogsbada?"
categories: mentalstyrka slowlife
author_name : Zenny Slowfoot
author_url : /author/slowfoot
author_avatar: slothy
show_avatar : true
feature_image: forest
show_related_posts: false
---

När det gäller att sänka farten så handlar mycket om att ta hand om sig själv. 
Idag ska jag prata lite Shinrin-Yoku, eller skogsbad, som vi nog får kalla det för på svenska. 

**Shinrin-Yoku är ett japanskt fenomen som lanserades av regeringen på 80-talet.** Syftet var att stressade japaner med alla sinnen skulle 
ta in skogens lugnande kraft för att öka fysiskt och psykiskt välmående. Eftersom studie efter studie (många japanska) visat att vistelse 
i naturen inte bara är hälsosamt, utan även läkande. En forskningsinrikting som för övrigt kallas för Skogsmedicin.
Lite kort kan man säga att nyttan av olika aktiviteter, som motion och avslappning, 
förstärks om dessa utövas i naturen. 

**Shinrin-Yoku har väldigt mycket mindfulness i sig:** Andas, slappna av, "umgås" med träden, lyssna på dem, känn på dem, fokusera på 
ögonblicket just nu. Lyssna noggrant. Kan du höra en liten bäck någonstans? Fågelkvitter? Stäng av mobilen, sänk er ljudnivå om ni är 
flera. Undvik områden med tung trafik i bakgrunden. Vandra långsamt, ta in alla intryck runtomkring. Kanske slår du dig ner efter ett tag, 
kanske kör du några Yogaövningar. Var gärna ute i några timmar. 

**Hälsovinsterna med Shinrin-Yoku?** Det sänker blodtryck, det sänker stresshormoner, det stärker immunförsvaret, det ökar din energi och 
stärker ditt fokus. Allt enligt forskning. Det låter väl inte så illa? Och i Sverige har vi ju fantastiska förutsättningar för det här. Så ut och skogsbada!

Här kan du läsa mer: <a href="https://www.weforum.org/agenda/2017/03/the-japanese-practice-of-forest-bathing-is-scientificially-proven-to-be-good-for-you">Shikrin-Yoku är
väldigt bra för dig, och vetenskapligt bevisat.</a>

