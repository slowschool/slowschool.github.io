---
layout: page
comments: true
title:  "6o minuter om dagen."
categories: produktivitet utmaningar
author_name : Oscar T.
author_url : /author/tege
author_avatar: otege
show_avatar : true
feature_image: desertvan
show_related_posts: false
---


Tid är något det pratas ganska mycket om. I huvudsak verkar det vara något som det finns för lite av. 
Eller att den inte finns alls. När jag observerar omgivningen ser jag många som lider av tidsfattigdom.


"Jag har inte tid att träffas."
"Tiden räcker inte till."
"Var tar tiden vägen?"
"Det känns som jag aldrig har tid för mig själv"

Jag tror att vi behöver uppfinna mer tid. Håller du med? Då är detta en utmaning för dig.
Ta kommando och "reclaima" din tid.
Målet är att frigöra 60 minuter om dagen. 
Det kan låta orealistiskt.
Men fullt möjligt. 


Hur? Genom att prioritera och kartlägga det som är viktigast. Genom att lära dig säga nej till vissa saker, och ja till andra.
Genom att lära dig hur du maximerar och optimerar din tid och inte våndas eller gnäller över tid som du inte har.

Praktiska tips:

## 1. Kartlägg hur du spenderar din tid.

Skriv ner vad du gör under en vecka. Ja, allting. Och hur mycket tid du lägger på olika saker. Gör detta i en vecka. 
Många är helt omedvetna om vad de gör timme för timme, och var dagen tar vägen.
Ha koll på vad du egentligen gör och hur du spenderar din tid.



## 2. Dela upp aktiviteter och uppgifter i de som är väsentliga, och de som inte är det.

Det vill säga, det som du måste göra, och det som är frivilligt.

Schemalägg din tid genom att göra det viktigaste först. 
Ofta står det minst viktiga i vägen för det som verkligen måste göras. 
Det är i regel lättare att göra det som inte är så viktigt.


## 3. Vakna 15 minuter tidigare än vanligt.

Bara här kan du frigöra 75-90 minuter per vecka. Gör det mesta av din morgon och få bästa möjliga start på dagen.

## 4. Schemalägg din Internetanvändning.

Tidsuppfattningen försvinner väldigt lätt när vi befinner oss online. En oskyldig avsikt, som att snabbt kolla väder
och nyheter kan lätt förvandlas till något helt annat.
När du vaknar till en timme senare har du slukat dussintalet artiklar, hundratals bilder och 35 videoklipp med söta katter. 
Och du fattar inte riktigt vad som hände. Ok, kanske något överdrivet. Men du fattar poängen. Lösningar? Några förlag i alla fall:
Surfa på bestämda tider.
Logga ut från email och sociala medier.
Stäng av notifieringar.
Ständig uppkoppling leder lätt till distraktioner och slöseri med tid.

## 5. Rimliga förväntningar och planer.

Försöker du hinna med gymmet, tvätta, gå ut med hunden och få iväg barnen till skolan. Innan klockan har slagit 9?
Se upp så du inte tar på dig mer än du klarar av.

## 6. Ändra ditt tankesätt.

"Jag är alltid så upptagen" och "Jag har aldrig tid med något" är ett negativt och ganska deppigt sätt att tänka.  
Ett bättre sätt: "Jag ska göra det bästa jag kan med tiden jag faktiskt har", "Det finns en gräns för vad jag kan göra på en dag och
idag ska jag uppnå vad som är rimligt och framförallt - viktigt."


## 7. En organiserad arbetsmiljö.

Ett stökigt skrivbord riskerar att distrahera, likaså ett stökigt hem. Håller du ordning minimerar
du risken att slarva bort saker.

## 8. Gör det tillsammans med andra.

Stöd till och från andra som vill göra samma sak kan vara mycket värdefullt. Det kan göra det lättare att uppnå ditt mål, 
och hålla uppe motivation.
