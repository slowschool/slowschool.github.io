---
layout: page
comments: true
title:  "Där du händer."
categories: mentalstyrka
author_name : Oscar T.
author_url : /author/tege
author_avatar: otege
show_avatar : true
feature_image: fiiire
show_related_posts: false
---

**Utanför komfortzonen - det är där du händer.**

Innanför din komfortzon är allting rutinmässigt, bekant och säkert. Stress och risktagande minimeras.
Det finns en påtaglig känsla av trygghet och säkerhet. Det mesta är förutsägbart. 

Det är fullt naturligt och absolut inte fel att befinna sig inne i sin komfortzon. Men stannar du för mycket i din komfortzon utmanas
du sällan. Och om du sällan eller aldrig utmanar dig själv - ja, då riskerar din fulla potential att förbli en hemlighet. 

Upplever du en oro som hindrar dig från att testa nya saker eller att agera på nya möjligheter? 
Tvinga dig själv att kliva utanför din komfortzon. Att bygga upp tolerans mot obekväma situationer och känslor kräver övning, 
men det blir lättare i takt med att ditt självförtroende växer.

**Öva på att bete dig som den person du strävar efter att bli.** 
Istället för att säga, "Jag önskar att jag var mer utåtriktad", 
bestäm dig för att agera mer utåtriktat. Oavsett om du känner
för det eller ej. Fly inte iväg till det bekväma. Bli bekväm med att känna dig obekväm.
Undvik inte obekväma situationer som du egentligen vill uppleva.
Utmana dig själv för att lära, växa och testa nya saker.

**Tecken på att du fastnat i din komfortzon:**
Du känner dig uttråkad, rastlös, trött, otillfredsställd och allmänt olycklig.
Du har rent allmänt ett bristande engagemang. Du dagdrömmer ofta om ett annat liv och fantiserar om olika äventyr.
Men du vet inte riktigt hur du kommer loss.


## Varför är det så viktigt att du lämnar din komfortzon? 

Vi betalar ett högt pris för vår rädsla att misslyckas. Den är ett mäktigt hinder för utveckling och tillväxt.
Den får våra personligheter att krympa. Den dämpar vår utforsknings- och experimentlusta.
Lärande kommer alltid med några former av svårigheter och fumlande. Om du vill fortsätta lära, måste du fortsätta riskera
att misslyckas. Så enkelt och svårt är det.


**Det kan få oss att åldras bättre.**
Som barn är vi naturliga risktagare. Men när vi blir äldre och lär oss att frukta misslyckanden, håller vi ofta
oss själva tillbaka och försöker allt mer sällan med nya saker. Det är beklagligt, då livslångt lärande och tillväxt är
det vi alla borde sträva efter.

**Att testa nya saker kan göra dig mer kreativ.**
Kreativitet har inneboende risker, när vi delar kreativt arbete öppnar vi upp oss för sårbarhet och avvisande.
Samtidigt som att våga misslyckas ökar möjligheten för stora bedrifter. 

## Hur lämnar du din komfortzon? 

På tusentals olika sätt, såklart. Men det kan vara så enkelt som att göra vardagliga saker annorlunda. Ta en annan väg till jobbet. 
Testa en ny restaurang, utan att ha kollat upp den innan. Ät vegetariskt i en vecka. Experimentera med att sänka hastigheten i ditt liv 
i en månad. Så lätt kan det faktiskt vara att komma igång.



**Gör det för görandets skull.** När du bestämmer dig för att göra något, gör det för görandets skull, inte för att du ska få ett visst 
resultat. Ungefär som när du gamblar - spela med pengar du kan och är redo att förlora. Spela för nöjets och spänningens skull. 
Jättekul om du vinner! Men skulle du förlora, ingen big deal. Alltså, fäst dig inte vid ett visst resultat, gör det av glädje och för
lärandets skull.

**Acceptans.**När saker inte går din väg, och så blir det ibland, försök att bara skaka av dig det. 
Om du klamrar dig fast i din komfortzon, då sitter du fast i en idé om att världen är tänkt att vara en en säker och förutsägbar plats. 
Och det är bara en illusion. Det är att bädda för frustration och besvikelser. Världen är en dynamisk plats där saker kan gå både rätt 
och fel. Det är bara så det är.
 

**Lär dig något nytt.**Som ett nytt språk, hantverk eller kampsport.  
Bygg gemenskap med personer som inspirerar. Engagera dig i organisationer som gör något du gillar.

**Utforska.**Oavsett om det är på andra sidan kvarteret eller jordklotet. 
Att besöka nya och annorlunda platser är ett av de bästa sätten att bredda sitt perspektiv. Och det
behöver inte vara särskilt svårt eller dyrt. Dina upplevelser blir kanske fantastiska. Kanske inte. Men det är inte poängen.
Poängen är att du gör det. Och att du pressar dig förbi de mentala spärrarna som hindrar dig från att göra någonting alls.

**Experimentera.** Om du bara lär dig latinska språk, och känner dig uttråkad, ändra till något helt annat.
Om du gillar löpning, försök inte bara springa längre eller snabbare, utmana dig även genom att exempelvis springa i annan terräng.
Bredda din horisont på olika sätt.



## Inspiration. 


**Små steg utanför komfortzonen:**
Ring en vän eller släkting som du förlorat kontakten med.
Bli volontär för en organisation du uppskattar.
Tala inför en grupp om ett ämne som du är passionerad av.
Utveckla en ny färdighet.
Börja med kampsport.


**Mellansteg utanför komfortzonen:**
Gå på ett event där du inte känner någon. Prata med minst 5 personer.
Skriv en bok.
Ge dig ut på resande fot. På egen hand.
Ta lektioner inom något där du inte tror att du har någon talang.
Drömmer du om olika projekt, sätt igång. Få ett av dem i ordentlig rörelse.


**Stora steg utanför komfortzonen:**
Cykla till Indien.
Vandra genom Sverige.
Byt tillfälligt bostad med någon som bor i en helt annan miljö.
Kontakta de mest inflytelserika inom ditt område och fråga efter en intervju.
Om du är less på ditt jobb, säg upp dig. Börja om på ny kula, starta eget företag, ägna dig åt självstudier, byt bransch. 

**Slutord:** 
Meditation kanske utmanar dig lika mycket
som bungeejump. Syftet är inte att förvandlas till en adrenalinjunkie. Syftet är att växa och
att lära dig vad du verkligen är kapabel till. Och att göra det till en vana.
Testa något nytt varje dag, vecka, eller månad. Testa och expandera dina gränser.

Någon kanske undrar var allt det här kommer ifrån?
Ja, man vet ju aldrig. Vi pratar dock om ett ämne med rikt material, som dessutom är väldigt samstämmigt.
Men några källor tänker jag ändå ge:

<a href="https://psychcentral.com/blog/archives/2015/05/19/how-to-get-out-of-your-comfort-zone"/>How to get out of your comfort zone.</a>

<a href="https://crew.co/blog/getting-out-of-your-comfort-zone-why-its-hard-and-why-you-should/"/>Getting out of your comfort zone.</a>

<a href="http://lifehacker.com/the-science-of-breaking-out-of-your-comfort-zone-and-w-656426705"/>The science of breaking out of your comfort zone (and why you should)</a>

Ok, hoppas vi ses utanför komfortzonen!
