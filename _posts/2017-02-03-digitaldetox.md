---
layout: page
comments: true
title:  "Digital Detox"
categories: slowlife utmaningar
author_name : Oscar T.
author_url : /author/tege
author_avatar: otege
show_avatar : true
feature_image: detox
show_related_posts: false
---

Digital Detox: En paus från den digitala världen. 
Vanligtvis en dag eller helg. Ibland en månad, ibland längre än så. Inget internet får förekomma.

Det är bara att stänga av, koppla ur, koppla av. 

Men i ett samhälle där vi är så vana vid att ständigt vara uppkopplade, kan detta vara långt ifrån en enkel sak.

**Digital Detox - för vem?** 

Kanske särskilt för dig som på ett eller annat sätt känner igen dig i följande:
Du känner dig obekväm, kanske till och med skyldig, över att vara uppkopplad hela tiden. Du känner hur det digitala slukar för mycket
av din tid. Du känner att det gör dig mindre fokuserad, mindre produktiv och i slutändan - för 
mycket bortkopplad från ditt riktiga liv. Du missar allt fler viktiga ögonblick, eftersom blicken är nedborrad i skärmen.

Du vill få kontakt med folk på din gata, din stad, din by. Äta en måltid utan avbrott, läsa en bok för ditt barn. Har svårt att komma 
ihåg hur du var innan smartphonen slog igenom, eller ännu mer, hur du slog ihjäl tiden när inget särskilt hände. Du saknar fantasin 
som sätts igång när du är en smula uttråkad.

Du vill inte ha mobilen som första hjälpen under fester och sociala tillställningar. Du undrar när det blev mer värdefullt att dela 
en upplevelse online, snarare än att uppleva den i ögonblicket. Det första du gör när du vaknar? Kollar mobilen.
Med Digitala Detox, digitala pauser, vad vi nu än må kalla det, strävar vi efter att hitta balans. Vi strävar efter att hitta en sundare relation till det digitala.

**Genom att ta en paus ger du dig själv chansen att tillfälligt ta ett steg tillbaka.**

När du återvänder till det digitala är du förhoppnigsvis mer produktiv och har ett annat perspektiv. Chansen att du återvänder med 
riktigt bra idéer är större.
Den digitala pausen ger oss en chans att sakta ner och finna större harmoni med oss själva och vår omgivning. Den låter oss själva 
styra över hur vi spenderar vår tid. Vi slipper lägga energi och svara på vad som händer i vår digitala värld. Tankar och samtal flyter på och avslutas. 
Utan avbrott från telefonen.
Det blir även ett tillfälle för hjärnan att göra vad den kanske gillar allra mest: Att skapa och fantisera. Vi måste låta hjärnan få röra sig fritt så den kan ta oss till platser vi aldrig skulle få uppleva online.

Några tips på vägen:

**Motivationen.** Påminn dig själv om varför du tar en Digital Detox. Är det för att experimentera, för att se hur det känns? 
För att ladda om batterierna? Behöver du tid för reflektion? Tid för att vara kreativ och fokuserad? Tid för att tillbringa 
kvalitetstid med personer som betyder mycket?

**Planera.** Välj en dag som passar. Stäng av ditt digitala jag i 24 timmar eller mer. Helger och ledighet är givetvis  
perfekta tillfällen. Berätta för de som måste veta, att du kopplar ur ett tag. Planera in lite roliga aktiviteter. 
Laga något gott för vänner eller familj, ge dig ut i naturen, läs, plocka upp en hobby du inte haft tid med på länge. Utforska din 
ort, eller någon ort i närheten. Och så vidare.

Under din digitala paus är det troligt att det smyger sig på ett abstinensliknande sug efter ett tag. Det är också troligt att du stundtals kommer känna ett stort behov av att kolla din telefon. En hand som omedvetet söker sig till fickan. 

**När detta händer:** Kämpa emot, ta de lugnt, observera dina tankar, och låt abstinensen 
försvinna. Fortsätt med de aktiviteter du planerat. Efter ett tag bör du snarare få en kick av den tid och utrymme som du skapat åt dig själv.Men viktigast, såklart, ha kul! 

Under en Digital Detox infinner sig lätt en känsla av att ha mer tid än vanligt. Inget tävlande mot 
klockan. Sömnen blir ofta bättre. Tankar blir klarare och djupare, energin fylls på.
En Digital Detox bör inte ses som en engångsgrej. Det räcker inte att ladda om batterierna en gång per år. Så planera redan in nästa 
tillfälle, och se om du kan ta det hela ännu längre nästa gång. Testa en hel helg, en vecka på semestern, eller gör det hela till 
en regelbunden del av din vecka.

Det var allt för denna gång. För ett långsammare Sverige. 
