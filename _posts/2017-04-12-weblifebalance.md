---
layout: page
comments: true
title:  "Web-life balance."
categories: slowlife
author_name : Oscar T.
author_url : /author/tege
author_avatar: play
show_avatar : true
feature_image: dezertvan
show_related_posts: false
---

Hur mycket jag på många sätt än uppskattar och känner tacksamhet för Internet, så påminns jag varje dag av dess baksidor. 
Många dagar är en kamp för att uppnå det jag ska prata lite om nu...web-life balance. Det är svårt att stänga av, för mycket information 
för hjärnan att hinna processa, för mycket distraktioner. Det digitala tar väldigt lätt för mycket plats om vi tillåter, om vi inte sätter 
gränser. En genomsnittlig person kollar sin telefon 150 gånger om dagen. Det handlar förstås inte om 150 medvetna val. Nej, det vi har att 
göra med kan liknas med en spelautomat.

När vi tittar efter notifikationer, när vi "refreshar" vår inbox, när vi scrollar här på Instagram - då fungerar hjärnan precis som den gör 
när vi lägger mynt i en spelautomat. Där nya mail, likes, retweets etc. är vinsten. Vad kan vi göra för att minimera? Balansera? Ha 
större kontroll? Mindfulness är förstås ett oerhört bra verktyg här. Andra, konkreta tips: 

**Undvik att läsa email direkt på morgonen.** Generellt är hjärnan som mest fokuserad, kreativ och produktiv på morgonen. Det strategiska, 
det kreativa, det viktigaste. Morgonen är tiden för det. Emails gör dig lätt tankspridd och reaktiv. Stäng av notifieringar. 
Notifieringar avbryter, stör ditt fokus och gör dig reaktiv. Utmaning: Prova att stänga ner notifieringar under arbetstid i en vecka. 

**Inte multitaska.** Du gör bara din hjärna en otjänst, kvalitet blir lätt lidande, du blir onödigt upptagen, stress ökar lätt. 
Fokusera på en sak i taget. Observera när dina tankar flyter iväg till någon annan uppgift. Dra tillbaka dina tankar till det du gjorde. 
Digitala frizoner. Japp, jag tänker på dig sovrummet. Läs en bok istället.Säger inte att det här är lätt, men det finns mycket att vinna 
på bättre web-life balance. Fokusera på små steg i början. Din hjärna kommer tacka dig.
