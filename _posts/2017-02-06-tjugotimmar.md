ALLTID LÄRA - 20 TIMMAR.

Låt oss säga att du kan lära dig vadsomhelst på 20 timmar, vad skulle du i så fall lära dig?
Skulle du lära dig ett nytt språk? Ett nytt instrument? Lära dig att dansa?

I sitt "Ted talk", 
The First 20 Hours — How To Learn Anything, förklarar Josh Kaufman hur du övar intelligent och hur du kan lära dig vilken ny färdighet som helst på
20 timmar.

Det är allmänt vedertaget att det krävs 10,000 timmar för att bli en mästare eller expert inom något. Men det krävs bara 20 timmar för att bli bra på något,
om du är smart i din inlärning.

Du kan gå från att veta ingenting om något, till någonting väldigt konkret på bara 20 timmar.

20 timmar av fokuserad, medveten övning på det du vill lära dig. 20 timmar är genomförbart, det är mindre än en timme om dagen under en månad.

Första steget är att bryta ned färdigheten i mindre beståndsdelar. Bestäm exakt vad du vill klara av när du är färdig.

Desto mer du kan bryta ned färdigheten i olika beståndsdelar, desto lättare blir det att avgöra vad du ska fokusera på för att kunna klara det du vill.
Och när du övar på de viktigaste grejerna först, kan du förbättra din nivå snabbast möjligt.

Så sätt igång. Börja öva på det du vill lära dig, så du snabbast möjligt kan få feedback och börja rätta dig själv.
Så fort du kan - lär dig känna igen hur bra ser ut, eller hur bra känns, så du kan ändra din approach om nödvändigt.
Skaffa 3-5 resurser om det du vill lära dig. Det kan vara böcker, youtubekanaler, kurser. Vadsomhelst.

Men använd inte resurserna för att skjuta upp ditt lärande. Inget "Jag ska lära mig att programmera när jag har läst alla de här 5 böckerna".
Avlägsna sådant som står i vägen för din förmåga och motivation att lära dig. Avlägsna distraktioner som
Internet och TV. Allt som hindrar dig från att sitta ner och göra jobbet. Disciplin, vilja och tålamod är nyckeln.

Fokusera på att göra små förbättringar. Spendera omkring 45 minuter om dagen i en månad, och fokusera hela tiden på de små stegen.
Efter en månad har de alla de här små stegen gjort att du sannolikt kommit ganska långt. Hur långt kan du komma?

20 timmar hjälper dig komma över frustrationsbarriären.

20 timmars investering i lärande hjälper dig att komma över den inledande "frustrationsbarriären." Det är ofta denna barriär som håller folk
tillbaka från att lära sig nya saker, utforska nya intressen och i slutändan - uppnå sin potential.

Din största motståndare är ofta du själv. Den största barriären är ofta emotionell. Väldigt mycket är vunnet om du kan komma över det där med att känna sig
pinsam, inkompetent eller dum. Klarar du bara det öppnar du nya dörrar och du är på god väg mot ett livslångt lärande.
