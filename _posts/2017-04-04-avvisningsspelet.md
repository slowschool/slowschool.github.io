---
layout: page
comments: true
title:  "Avvisningar som spel?"
categories: mentalstyrka utmaningar 
author_name : Oscar T.
author_url : /author/tege
author_avatar: otege
show_avatar : true
feature_image: dezertvan
show_related_posts: false
---

Jia Jiang drömde om att bli entreprenör. Att förverkliga en sådan dröm innebär inte sällan en väg kantad av nej och avvisningar. 
Jia undrade - hur skulle han besegra rädslan för att bli avvisad? 

**Vi får nog kalla hans lösning för ganska så innovativ...**

Han gjorde det nämligen till ett spel - Rejection Game. I 100 dagar ställde han massor med absurda 
förfrågningar och önskemål till främlingar, hela tiden beredd på att bli avvisad, hela tiden inställd på att få ett nej. 
Han förklarar exakt hur allt utspelade sig i sin inspirerande bok - 
<a href="http://rejectiontherapy.com/book/">Rejection Proof: How I Beat Fear and Became Invincible Through 100 Days of Rejection.</a>

Hur det gick? Han fick massor med nej och avvisanden, såklart. Men han fick också uppleva ett antal oväntade ja.
Med en fotboll i handen knackar han på en främlings dörr:"Kan jag spela fotboll på din tomt?" 
Svaret?"Kom in!" Han frågade en polis om han fick provköra dennes bil. Svaret? "Gör det!"
På Krispy Kreme ville han beställa donuts, med formen av de olympiska ringarna.
De ställde givetvis upp. Gratis.

Det låter helkonstigt att aktivt söka efter att bli avvisad. Men genom att studera Jias experiment och den forskning som finns 
bakom avvisningar, finns det viktiga lärdomar att dra.

**Det största hindret.**

Jia insåg att det största hindret av dem alla var rädslan för att bli avvisad. Mycket värre än hur själva avvisningen i sig kändes. 
Han behövde ett sätt att hantera ett nej, utan att det förstörde honom. Att aktivt söka efter avvisningar ledde till en avdramatisering. 
Det var ju inte så farligt, trots allt.
Jia började se avvisande som ett spel, istället för en social förnedring. När han fick nej kände han sig inte som en förlorare. 
Efter ett tag kändes det ungefär som att förlora ett tv-spel: bara att skaka av sig förlusten och försöka igen. 
Men tänk på att folk faktiskt säger ja ibland, förmodligen oftare än vi tror.


**Så, låt säga att du är sugen på att göra lite som Jia. Här är några tips på vägen:**

1. Ha alltid en bra anledning redo. Då blir det lättare att förklara varför du frågar efter något som kanske kan uppfattas som galet.

2. Var självsäker och visa pondus när du ställer dina frågor. Om du tydligt visar nervositet eller obehag, minskar sannolikheten att 
få ett ja.

3. Om det passar i kontexten: När du får ett nej, fråga vad som måste hända för att du ska få ett ja. Nej och avvisningar kan öppna 
dörrar till förhandling. När du frågar hur, öppnar du upp för samarbete och ökar chansen att vända nej till ett ja.


**Här är några förslag, som inspirerats av Jia:**

Låna 500kr från en främling.
Fråga om du kan få en guidad tur på ett IKEA-lager.
Spela fotboll i någon annans trädgård.
Fråga om du får leverera ett meddelande i högtalaren på tåget eller flyget.
Fråga främlingar om komplimanger.
Bjud ut någon på middag.
Fråga om du får sitta i förarsätet på en polisbil.
Hjälp främlingar att tanka.
Dela ut äpplen till förbipasserande.
Testkör en dyr bil.
Guida folk på ett museum.
Rita porträtt på främlingar.
Spela sten-sax-påse med någon du finner attraktiv.

**För att sammanfatta:**

Jia och forskningen levererar två stora insikter. Behandla situationer, där avvisande är ett högst troligt scenario, som ett spel. 
Ta det inte på så blodigt allvar. Försök se det som en utmaning, där humorn spelar huvudroll. Genom att göra avvisningar till ett 
spel kan du prova nya saker utan rädsla. Och du kommer sannolikt upptäcka samma sak som Jia: Folk är ofta mer mottagliga än du tror.
