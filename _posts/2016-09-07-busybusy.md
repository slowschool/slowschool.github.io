---
layout: page
comments: true
title:  "Våga vara mindre upptagen."
categories: slowlife
author_name : Dino Sloth
author_url : /author/sloth
author_avatar: slotha
show_avatar : true
feature_image: chill
show_related_posts: false
square_related: recommend-wolf
---




*-Det är mycket på jobbet just nu.* 

*-Jag har jobbat 70 timmar den här veckan.* 

*-Har knappt tid att äta lunch.* 

*-Jag har bara sovit i fyra timmar.*

*-Ähh, det är bara att köra på.*

*-Jag kan inte tänka klart.*

*-Stressad. Sjukt mycket att göra. Jag har inte tid. Hej.*

En kultur där ständigt vara upptagen tycks vara idealet. En kultur som i mångt och mycket tycks glorifiera att alltid vara upptagen. Att det bara är att köra på.

Där självdefinitionen så ofta tycks utgå från den egna sysselsättningen. Istället för intressen, värderingar eller drömmar.

**Varför är vi där?**

 En studie undersökte (*Burnett, North Dakota State University*) hur "alltid-vara-upptagen"
-livsstilen kan påverka relationer. I detta fallet kvinnors relationer. 

Ett av resultaten? Många kände skam över att ta så kallad egentid. Att bara vara ledig och fokusera på att ta hand om sig själv framkallade skuldkänslor.
De kände att de borde göra något annat. Eller att de inte gjorde tillräckligt mycket.


Många i studien kände ett tryck och en förväntan på att vara upptagen, eller säga att de är det. 
För om du säger att du inte är det, kommer du sannolikt få frågor om varför. 
Du kommer kanske möta förvånade blickar. Kanske känna att du blir ställd mot väggen.

**Varför inte svara ärligt nästa gång eller experimentera för att
testa reaktioner?**

 *-Jag tar det lugnt.*
 *-Gör inte så mycket just nu.*
 *-Går bara runt på stan idag.*
 *-Jag är förvisso upptagen, men vill du ta en kaffe?.*



## Några av upptagenhetens baksidor

Att ha en fullpackad kalender må kanske kännas som en bedrift. Men om du inte fattat det redan, det finns synnerligen
kännbara baksidor och risker med att ständigt vara upptagen. Här är några:

Med ingen eller lite tid att undvara, finns det en tydlig risk att du missar att uppskatta det positiva i livet.
Åtminstone inte så ofta som du borde.

I den jätteupptagna världen är risken mycket större att par inte har tid eller ork att ta tag i relationsproblem. Eller så är de så stressade
att de bråkar hela tiden. 

I studien uppgav många att upptagenheten gjorde att de såg allt mindre av sina vänner. Ett på många sätt gigantiskt bakslag
då relationer och sociala nätverk är en nyckel till både fysisk och mental hälsa.



## Hur bryta sig loss?

Att sänka farten på hamsterhjulet händer inte över en natt. Men du kan göra förändringar som hjälper dig prioritera
andra delar av ditt liv. Det handlar om att göra saker annorlunda istället.

Burnett-studien landade i följande rekommendationer: 

## 1. Visa ledarskap
Berätta om förändringen du tänker göra.

Till kollegor/chefen: 
" *-Jag vet att det här projektet måste slutföras, och jag fortsätter med det på måndag
morgon, men jag behöver ta det lugnt i helgen.*"

Förhoppningsvis kan detta leda till förändring, särkilt om du gör
det ofta, och beteendet kan smitta av sig på fler.

## 2. Var lite motkulturell och normbrytande.

I stil med: Svara inte på emails efter jobbet. Stänga av din smartphone på kvällen och fokusera på dig själv eller nära och kära.
Frigör tid för det som egentligen är viktigast. Andra kanske upplever dina förändringar som obekväma. Men du måste vara villig
att acceptera det. Fler kanske följer efter?

## 3. Blir bättre på att säga nej.

Den här är viktig. Och samtidigt svår. Men att öva på att säga nej kan ha stor effekt. "Jag kan tyvärr inte",
"Vi kommer inte ställa upp". Är du som jag var, en nästan kronisk ja-sägare, kommer det till en början att kännas
lite obehagligt. Men det skapar plats för sakerna som du helst vill och behöver göra.


Känner du igen dig? Diskutera gärna!


