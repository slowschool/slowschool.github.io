---
layout: page
comments: true
title:  "Open Mind Club."
categories: mentalstyrka utmaningar
author_name : Oscar T.
author_url : /author/tege
author_avatar: otege
show_avatar :
 true
feature_image: surfa
show_related_posts: false
---

Open Mind Club är ett community som handlar om att utmana sig själv utanför sin komfortzon.
När jag var inne i en researchfas om mental träning var det här med komfortzonen ständigt återkommande.
Inte bara det, när jag läst på insåg jag hur mycket av egna framsteg och utveckling som händer utanför min komfortzon. 
Hur mycket jag lär migutanför min komfortzon. Hur många av mina mest minnesvärda upplevelser händer utanför min komfortzon. 
Hur uttråkad och passiv jag blir om jag stannar för mycket innanför min komfortzon.
Så jag bestämde mig för att börja utveckla något med komfortzonen som tema.

Valet föll på ett community. Frågorna blev, och är fortfarande: Kan man bygga en gemenskap där allting handlar om 
att utmana sig själv utanför sin komfortzonen? Och där antagligen väldigt få medlemmar är bekanta sedan tidigare? I Sverige?
Jag har inga svar än, men Open Mind Club har i alla fall lanserats. Nästa steg är att hitta folk som vill testa!
För det blir inte mycket till community om jag är den enda medlemmen. 

Målet är att bygga upp en särskild sorts kultur. Som ser ut så här:

**VI UPPMUNTRAR VARANDRA.**

Open Mind Club ska vara en plats där vi uppmuntrar varandra att bli bekväma med att känna oss obekväma. 
Genom att visa varandra de fantastiska sakerna som kan hända när det obekväma omfamnas. Det som är obekvämt idag, ska bli bekvämt 
imorgon eller så småningom.

**VI JAGAR DRÖMMAR.**

Sanningen är, att förverkliga drömmar kräver att du utmanar dig själv på regelbunden basis. Men det är bara en minoritet som 
förstår hur viktigt det är att omfamna det obekväma. Om du vill ta reda på vem du kan bli - då är Open Mind Club en plats för dig.

**VI LÄR AV VARANDRA.**

Jämför dig inte med andra medlemmar. Lär av andra, låt dig inspireras, men jämför bara med dig själv. Försök verkligen att hålla 
stenhårt på det. Open Mind Club är en plats som verkligen uppmuntrar dig att följa och förverkliga dina drömmar. Och som 
förhoppningsvis kan ge dig hjälp på vägen.

**VI TAR ANSVAR.**

Du är i allra högsta grad med och formar innehåll och kultur, ja vad Open Mind Club kan utvecklas till.  Är något fel, kan något göras 
bättre - var konstruktiv och saklig. Aldrig några personangrepp. Aldrig. Ingen negativ energi gentemot andra
medlemmar. Alla tar ansvar för att detta efterlevs.

**VI HAR ETT JÄTTEHÖGT TAK.**

Open Mind Club ska vara en plats där medlemmar kan lita på varandra och ha ärliga diskussioner. En plats där taket är så högt att 
medlemmar känner att det är ok att skapa lite vadsomhelst, ta ut svängarna, ta risker, dela idéer. Låt oss hjälpa varandra att nå nästa 
nivå. Och nästa. Och nästa. Det är oerhört värdefullt att ha ett stöttande nätverk. Open Mind Club vill vara ett sådant nätverk.

**VI TÄVLAR MED OSS SJÄLVA.**

Fokusera på att utvecklas, på att bli bättre, på att lära dig så mycket som möjligt. Inget vinna eller förlora, inget jämförande med 
andra. När du tävlar med någon annan, behöver du bara vara lika bra eller bättre än den personen för att vinna. Men om du jämför och 
tävlar med dig själv, finns det ingen begränsning för hur bra du kan bli.

**VI HAR TÅLAMOD.**

Ha tålamod. Känn aldrig någon press att du måste göra något som för stunden känns lite för stort. Gör saker för görandets skull, går 
något helt åt skogen så hoppa upp på hästen igen.

**VI HAR ROLIGT.**

Ha roligt och var beredd på att skratta åt vad du gör och åt dig själv. Stötta och bli stöttad. Respektera att alla har olika 
utgångspunkt, olika färdigheter och olika erfarenheter.


Sen är det ju så att det finns massor med olika sätt att utmana sig själv på. Därför har jag skapat olika grupper. Jag skulle
nog säga att grupperna är Open Mind Clubs ryggrad. Totalt finns det 17 stycken i skrivande stund.

Positiva vibbar i samhället, Jag har en dröm, Alltid lära, Sociala utmaningar, Långsamma gruppen, Resegruppen, Skapande, Galna Gruppen.
De är alla exempel på olika grupper. I grupperna hittar du olika utmaningar och aktiviteter. Och du kan alltid lägga upp egna utmaningar,
om du skulle känna för det. 


**UTMANINGAR.**

Du ska få några exempel på utmaningar som just nu ligger uppe i de olika grupperna.

**Från resegruppen:**

Under en helg - låt tärningen bestämma var du ska åka, var du ska äta, vad du ska ha på dig.
Och så vidare.

**Från gruppen "sociala utmaningar":**

Välj ut någon som du skulle vilja lära känna lite bättre. Bjud denne på lunch eller liknande.

Gör det gärna fler gånger! Vem vet, efter ett tag har ditt sociala nätverk kanske vuxit med flera hundra procent.

**Från gruppen "positiva vibbar i samhället":** Hur kan jag hjälpa till?

Kontakta organisationer och initiativ som du vill stötta och fråga – hur kan jag hjälpa till?

Kontakta folk som du tror kan behöva hjälp och fråga – hur kan jag hjälpa till?

**Från gruppen "Alltid lära":**

Så du tror att du inte har någon talang?

Ta lektioner, gå på en kurs, eller bara studera.

Huvudsaken – börja lära dig något där du inte tror att du har någon talang. Kanske är det något där du felaktigt stämplats som dålig?
Kanske är det något som du faktiskt skulle vilja lära dig?

Just nu 10 dagars gratis prövoperiod. Skulle bli så glad om du vill testa!

<a href="https://www.openmindclub.se/"> Open Mind Club</a>

