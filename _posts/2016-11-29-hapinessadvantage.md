---
layout: page
comments: true
title:  "Lyckofördelen"
categories: mentalstyrka utmaningar
author_name : Oscar T.
author_url : /author/tege
author_avatar: tege
show_avatar : true
feature_image: happyier
show_related_posts: false
---

Träna din hjärna till större positivitet. Det låter väl jäkligt bra?

Lyckofördelen kommer från Harvardforskaren Shawn Achor, författare till "The Happiness Advantage".

**Achor:** Om du kan höja din positivitet i nuet, kommer din hjärna uppleva en så kallad "lyckofördel". En positiv hjärna presterar mycket bättre än en negativ, neutral eller stressad. Energinivåer ökar, kreativitet ökar, intelligens ökar. En positiv hjärna kan öka din produktivitet upp till 31 procent.

Ok, låt oss hugga in på huvudrätten. Här är Lyckofördelen nedkokad i en morgonrutin på ca 25 minuter:

## 1. Tacksamhet.

Vilka tre, nya saker är du tacksam över varje morgon? Skriv ner dem.  För långsiktig effekt, gör det 21 dagar i rad. Enligt Achor är detta mycket kraftfullt då du tränar din hjärna att skanna efter positiva saker istället för negativa. Se det som ett snabbspår till att lära dig optimism. Tekniken kan förbättra din optimism avsevärt.

**Tid: ca 2 minuter.**



## 2. Skriv om en positiv upplevelse.

Skriv detaljerat om något positivt du upplevt under det senaste dygnet. Alla detaljer du kan komma ihåg. Det får din hjärna att återuppleva upplevelsen, vilket lär den att positivt beteende spelar roll. 


Enligt Achor fungerar det eftersom hjärnan inte kan avgöra skillnaden mellan visualisering och faktisk upplevelse. Efter tre veckor har din hjärna omprogrammerats i positivitetens tecken. 

**Tid: ca 2 minuter.**



## 3. Motion.

Morgonmotion tränar din hjärna att verkligen tro på att ditt beteende spelar roll och gör skillnad. Vilket du sedan bär med dig till andra aktiviteter under dagen. Vilken typ av motion som helst går bra här. 

**Tid: ca 15 minuter.**



## 4. Meditation. 

Fokusera på din andning i ca två minuter. Det tränar din hjärna att fokusera på bara en sak, och att vara närvarande i ögonblicket. Fördelarna med meditation är väldokumenterade: Bättre koncentration, ökade lyckonivåer, mindre stress.

**Tid: ca 2 minuter.**



## 5. Vänliga meddelande.

Den viktigaste aktivitetens av dem alla: Skriv något positivt till en ny person varje morgon. Beröm, erbjud hjälp, säg tack. Och så vidare. Enligt Achor blir du känd som en positiv ledargestalt om du gör detta. 

Och dina sociala kontakter blir starkare, vilket är den största indikatorn för långsiktig lycka. 

**Tid: ca 2 minuter.**



Ca 25 minuter varje morgon är allt som krävs. 21 dagar i rad för att uppleva skillnader som enligt Achor stannar kvar.

En morgonrutin som kan träna din hjärna att vara positiv genom hela dagen. Klart du måste testa det!




