---
layout: page
comments: true
title:  "True Grit - mental tuffhet."
categories: mentalstyrka
author_name : Oscar T.
author_url : /author/tege
author_avatar: otege
show_avatar : true
feature_image: lights
show_related_posts: false
---

Någon slösar bort sin stora talang. Någon med mindre talang får ut maximalt, och kommer mycket längre. Någon bestämmer sig för att 
uppnå ett mål, och sedan bara gjort det, oavsett hur lång tid det tog. För alla som har utövat eller bara följer idrott är detta säkert
ett mycket bekant mönster. Lika bekant är mönstret i skolan eller i någon av de enormt många situationer där prestation står i fokus.

Varför lyckas vissa med att uppnå sina mål gång på gång, medan andra misslyckas? 
Förklaringen tycks ofta landa i snack om talang, intelligens, kreativitet. Sådant som vi kanske tror är medfött, eller inte kan göra så mycket åt. Men innerst inne vet nog de flesta av oss att
det inte är hela berättelsen. 

Talang och intelligens spelar inte i närheten av så stor roll som du kanske tror. Det finns studier som visar att intelligens ligger bakom ca 30% av en framgång. 

Så vad är det då som har så stor betydelse? Mental tuffhet.

Forskningen är på väg att avslöja och ordentligt kartlägga att mental tuffhet (uthållighet, disciplin, hängivenhet, passion, 
att vara konskevent)spelar större roll än någonting annat när det handlar om att uppnå olika saker. Det här är ju väldigt bra nyheter. 
För vi kan ju själva göra väldigt mycket för att utveckla mental tuffhet. 

**Så vad gör någon mentalt tuff? I mångt och mycket - att vara konsekvent.**


Mentalt tuffa atleter missar aldrig en träning. De ställer alltid upp för sina lagkamrater.

Mentalt tuffa ledare är mer konsekventa än andra. De har tydliga mål som de jobbar mot varje dag. De låter inte tillfälliga hinder blockera vägen mot deras vision. De har för vana att bygga upp personer i sin omgivning. Inte bara ibland, 
utan gång på gång.

Mentalt tuffa artister, författare, entreprenörer, studenter eller vanliga anställda levererar mer konsekvent än andra. De jobbar 
disciplinerat och låter inte motivationens nyckfullhet styra.
De har som mål att alltid ta tag i det viktigaste först och de skjuter inte ifrån sig ansvar.


De goda nyheterna? Hängivenhet och uthållighet kan bli dina definierande drag. Du kan bli mer konsekvent. Du kan helt enkelt bli grym 
på att utveckla mental tuffhet. Hur?

**1. Definiera mental tuffhet utifrån olika mål.** 

Det kan exempelvis vara...

En månad utan att missa en enda träning.
Leverera arbete före deadlines två dagar i rad.
Meditera varje morgon i en vecka.
Lär dig något nytt, en timme om dagen i ett halvår.
En extra repetition under alla övningar i gymmet idag.
Ta kontakt med någon som du tappat kontakten med, varje lördag under en månad.
Gör något kreativt, minst en timme om dagen, under en hel vecka.
Oavsett vad, var tydlig med vad du är ute efter. Mental tuffhet måste kopplas till konkreta handlingar.


**2. Bygg mental tuffhet genom fysiska vinster.**

Hur många träningspass har du missat på grund av att ditt huvud, inte din kropp, sa åt dig att du var trött? Hur många gånger har 
du skippat den 10:e repetitionen, och istället nöjt dig med nio? Det är nästan alltid psyket som ger upp, 
inte kroppen. Mental tuffhet är som en muskel. Den behöver tränas för att kunna utvecklas och växa.

Bestäm dig: Gör den tionde repetitionen. Skapa eller lär dig något när det lättaste är att bara konsumera. Ställ den där lite obekväma  frågan när det lättaste är att bara tyst acceptera.

Bevisa för dig själv, på massor av olika sätt, att du har vad som krävs för att kämpa med dig själv och ditt liv.

Det är dina dagliga handlingar som bygger mentala muskler och tuffet. Handlingar är det centrala, inte tänkande.



**3. Mental tuffhet handlar om dina vanor, inte din motivation.**

Motivation är flyktigt. Viljekraft kommer och går.

Mental tuffhet handlar inte om plötsliga injektioner av mod eller inspiration. Det handlar om att vara konsekvent. Om de dagliga 
vanorna som gör att du håller dig till ett schema. Om att överkomma utmaningar och distraktioner. Om och om igen.
Mentalt tuffa människor behöver inte vara mer modiga, talangfulla eller mer intelligenta. Bara mer konsekventa. 

Du kan börja med att fokusera på små beteenden.
Utveckla en rutin som får dig att komma igång, oavsett hur motiverad du känner dig.
Håll dig till schemat och fokusera inte på ett visst slutresultat.

Fokusera istället på processen.
När du halkar eller slarvar, hitta tillbaka så snabbt som möjligt.
Mental tuffhet handlar i slutändan om dina vanor. Det handlar om att konsekvent göra det som du vet att det är meningen att du ska göra. 
Det handlar om din hängivenhet till den dagliga
processen och din förmåga att hålla dig till ett schema.
